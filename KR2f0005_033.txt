# -*- mode: mandoku-view; -*-
#+TITLE: 聖祖仁皇帝聖訓
#+DATE: 2015-08-24 22:30:52.695398
#+PROPERTY: ID KR2f0005
#+PROPERTY: BASEEDITION WYG    
#+PROPERTY: JUAN 卷三十三
<pb:KR2f0005_WYG_033-1a>¶
　欽定四庫全書¶
大清聖祖合天𢎞運文武睿哲恭儉寛裕孝敬誠信中和¶
功徳大成仁皇帝聖訓卷三十三¶
　　　治河一¶
　　　康熙九年庚戌九月丙辰工部議覆河道總督羅¶
　　　多疏言修河工程額用協夫請於江南山東兩省¶
　　　僉派協濟查僉𤓰夫役恐道逺民艱不便准行¶
上曰河工關係重大時近冬寒勢不容緩倘臨期應募無¶
<pb:KR2f0005_WYG_033-1b>¶
　人復行僉派必致遲悞著該督先行竭力召募儘所得¶
　人夫供役如萬不能得就近量行僉派協濟仍一面作¶
　速題明該管官員務須加意撫恤不得借端科擾困累¶
　小民¶
　　　康熙十一年壬子九月辛丑¶
上諭工部河道屢年衝决地方被災民生困苦深軫朕懐¶
　據遣往視決口侍衛吳丹學士郭廷祚回京繪圖進呈¶
　朕觀黄河自宿遷以至清口皆為𦂳要雖有遙隄一層¶
<pb:KR2f0005_WYG_033-2a>¶
　恐未足捍蔽水勢應否於遥隄之外再築一隄爾部即¶
　行文總河總漕公同相視商酌築隄果否有益并所需¶
　錢糧逐一詳確議奏¶
　　　康熙十五年丙辰十月辛未¶
上遣工部尚書冀如錫等閱視河工¶
諭之曰河工經費浩繁迄無成效沿河百姓皆受其困今¶
　命爾等前往須實心相視將河上利害情形體勘詳明¶
　各處隄岸應如何修築務為一勞永逸之計勿得茍且¶
<pb:KR2f0005_WYG_033-2b>¶
　塞責如勘視不審後復有事爾等亦難辭咎又近聞奉¶
　差至外省者地方官吏所在迎送甚為勞擾此皆有累¶
　民生之事爾等前往宜一概禁止¶
　　　康熙二十一年壬戌五月丁卯¶
上命户部尚書伊桑阿等勘閲河工¶
諭之曰黄河潰決關係運道民生深切朕懐厯觀書史所¶
　載及從前條議章奏治河不在空言而在實行未可輕¶
　言河工之易也若以為易則未可刻期奏功即收實效¶
<pb:KR2f0005_WYG_033-3a>¶
　若以為難由楊家莊至清口一百二十餘里係漕船往¶
　來必由之要路修築隄堰豈容稍忽爾等前去務與靳¶
　輔公同商酌加意看騐勿各執己見凡有㑹議事宜必¶
　逐一陳奏¶
　　　庚午¶
上諭户部尚書伊桑阿等曰淮安等處河道頻年衝潰靳¶
　輔作何修築工程堅否特遣爾等往勘若到彼處各宜¶
　秉公持正悉心詳畫庶稱任使如有通同徇私或行欺¶
<pb:KR2f0005_WYG_033-3b>¶
　罔者必加重處¶
　　　是日¶
上諭侍郎宋文運曰伊桑阿前曽閲過河道一次今爾係¶
　初往如有確見務必堅持詳議毋以伊桑阿為尚書已¶
　為侍郎阿意順從治河最為難事候補布政使崔維雅¶
　所奏款項爾等帶往㑹同靳輔詳加確議務期堅久以¶
　濟河工除河患勿視為尋常玩忽貽悞也¶
　　　康熙二十三年甲子十月辛亥¶
<pb:KR2f0005_WYG_033-4a>¶
上廵閱黄河視北岸諸險工¶
諭河道總督靳輔曰朕向來留心河務每在宫中細覽河¶
　防諸書及爾屢年所進河圖與險工決口諸地名時加¶
　探討雖知險工修築之難未曽身厯河工其河勢之洶¶
　湧漶漫隄岸之逺近高下不能了然今詳勘地勢相度¶
　情形如蕭家渡九里岡崔家鎮徐家壩七里溝黄家嘴¶
　新莊一帶皆喫緊迎溜之處甚為危險所築長隄與逼¶
　水壩須時加防䕶大畧運道之患在黄河禦河全憑隄¶
<pb:KR2f0005_WYG_033-4b>¶
　岸若南北兩隄修築堅固可免決齧則河水不致四潰¶
　水不四潰則濬滌淤墊沙去河深隄岸益可無虞今諸¶
　處隄防雖經整理還宜培薄増卑隨時修築以防未然¶
　不可忽也又如宿遷桃源清河上下舊設減水諸壩蓋¶
　欲分洩漲溢一使隄岸免於衝決可以束水歸漕一使¶
　下流疏洩可無淮弱黄强清河噴沙之慮近來凡有決¶
　工處所皆倣其意不過暫濟目前之急雖受其益亦有¶
　少損倘遇河水泛溢乘勢横流安保今日減水壩不為¶
<pb:KR2f0005_WYG_033-5a>¶
　他年之決口乎且水流浸灌多壊民田朕心不忍爾當¶
　籌畫精詳措置得當使黄河之水順勢東下水行沙刷¶
　永無壅滯則減水諸壩皆可不用運道既免梗塞之患¶
　民生亦無墊溺之憂庶幾一勞永逸河工可告成也¶
　　　十一月辛未¶
上諭河道總督靳輔曰朕觀高家堰地勢高於寶應高郵¶
　諸水數倍前人於此築石隄障水實為淮揚屏蔽且使¶
　洪澤湖與淮水并力敵黄衝刷淤沙關係最重今高家¶
<pb:KR2f0005_WYG_033-5b>¶
　堰舊口及周橋翟壩修築雖久仍須歲歲防䕶不可輕¶
　視以隳前功¶
　　　康熙二十四年乙丑正月戊子¶
上諭大學士等曰總河靳輔所奏黄河南岸毛城舖等處¶
　北岸大谷山等處宜建減水壩令水分流歸仁隄等處¶
　宜建石壩保䕶曽命九卿等㑹議朕南廵時靳輔亦稱¶
　自白洋河引黄水下流入洪澤湖駱馬湖以助淮水其¶
　下清河縣黄淮合流之處因有洄渦自能洗逐淤沙朕¶
<pb:KR2f0005_WYG_033-6a>¶
　思導流之水總㑹於清河縣水勢既强流湍激湧必致¶
　踰越隄岸愈損民間田廬此減水壩雖有益於河工實¶
　無補於百姓不可不為熟計爾等以朕意傳示九卿務¶
　籌久遠其詳明議奏¶
　　　康熙二十五年丙寅七月丙戌¶
上諭工部侍郎孫在豐曰朕前因廵幸江南見高郵寶應¶
　等七州縣積水汪洋民罹昏墊朕甚憫之應行開濬下¶
　河疏通海口俾水有所歸民間始得耕種特發帑金拯¶
<pb:KR2f0005_WYG_033-6b>¶
　捄七邑災民屢集廷議兼詢輿情允協僉謀事當釐舉¶
　兹命爾前往淮揚所屬下河一帶車路等河并串場河¶
　白駒丁溪草堰場等口挑濬事務專屬於爾監修爾宜¶
　親身相度多方經畫講求源流脈絡次第興工督率帶¶
　去司官等務實心任事毋得怠忽擾害其司道府㕔州¶
　縣等官如有違玩貽悞及勢豪紳衿妄行干預包攬生¶
　事阻撓工程者指名叅奏爾受兹專委須竭忠盡力悉¶
　心區處速竣大工使海口疏通水消田墾蒸黎復業以¶
<pb:KR2f0005_WYG_033-7a>¶
　副朕救民之至意如因循怠忽虛費財力責有攸歸爾¶
　其慎之¶
　　　又¶
諭司官鄭都等曰爾等雖經部院辦事但治河非所熟練¶
　今將爾等差往必當同心協力務期有成毋得各執己¶
　見侍郎孫在豐將應修地方派與爾等須各遵所派料¶
　理不得圖易辭難互相推諉¶
　　　十二月丙寅監修下河侍郎孫在豐等疏言請¶
<pb:KR2f0005_WYG_033-7b>¶
敕河臣遇水勢稍減即將滚水壩盡行閉塞以便開濬下¶
　　　河¶
上諭大學士等曰頃郎中鄭都至京奏稱伊回時即興工¶
　挑濬下河朕諭云此事恐未能即便興工今孫在豐等¶
　果如此具題其不能與靳輔抗明矣今若不閉塞滚水¶
　壩等口則下河一面挑濬上河一面放水何日方有成¶
　功若即閉塞日後運河潰決則靳輔借以為辭欲籌兩¶
　全之道實為甚難然靳輔前曽啟奏築隄以束下河之¶
<pb:KR2f0005_WYG_033-8a>¶
　水使之歸海此疏内有無閉塞滚水壩等口之語爾等¶
　即㑹同九卿詳看如向欲閉塞今孫在豐修理下河又¶
　云不可閉塞可乎是日大學士等㑹同工部奏請令靳¶
　　　輔孫在豐來京其滚水壩等處應否閉塞二人各¶
　　　陳己見恭候¶
皇上裁定¶
上曰此下河決宜開濬斷不可止孫在豐不必令其來京¶
　堵塞隄閘之處孫在豐何敢輕言若日後上河潰決渠¶
<pb:KR2f0005_WYG_033-8b>¶
　能任其咎乎孫在豐所請不過上河不放水耳假使靳¶
　輔治理下河不塞水口能於巨浸中從事乎令靳輔為¶
　之必欲閉塞諸口今孫在豐為之又云不可豈非有阻¶
　撓之意耶著靳輔來京朕面問之¶
　　　康熙二十七年戊辰三月壬午¶
上諭九卿等曰朕於河務留心甚久崔維雅所呈治河書¶
　亦曽細閲其勢必不能行即彼所云自蕭家渡直開至¶
　清口日用夫七萬期於五旬告成朕思夫役安得如許¶
<pb:KR2f0005_WYG_033-9a>¶
　之多即夫役可得而飲食柴薪之類從何運濟此說於¶
　理難通朕未之信也屯田害民朕已洞悉各省民田未¶
　有不溢於納糧之額數若以餘田作屯按畆定額豈不¶
　大擾民乎屯田不行無可復議至下河作何開濬重隄¶
　應否停築爾等公同詳酌確議具奏¶
　　　四月庚申¶
上命兵部尚書張玉書等勘閱河工¶
諭之曰前于成龍奏稱靳輔開中河無所裨益今凱音布¶
<pb:KR2f0005_WYG_033-9b>¶
　等往勘中河奏稱中河内商賈船行不絶若塞支河之¶
　口則駱馬湖之水匯流中河水勢既大漕艘可通數年¶
　以來河道未嘗衝決漕艘亦未至有悞若謂靳輔治河¶
　全無裨益微獨靳輔不服朕亦不愜於心矣且黄河自¶
　宿遷以下衝決猶可修治若宿遷而上或致泛濫則為¶
　害甚大今據凱音布等奏稱中河所行漕艘慕天顔勒¶
　令退回支河之口不許閉塞如此阻撓深屬可惡著即¶
　行嚴訊問誰為唆使則實情畢露今遣爾等往閱河工¶
<pb:KR2f0005_WYG_033-10a>¶
　務將毛城舖高家堰等地方徧閱就靳輔所修築之處¶
　其甚善而斷不可改者有幾不善而應更改者有幾詳¶
　悉商酌定議以聞至靳輔言黄河沙底漸高此斷不可¶
　信譬之盆内貯水遇風尚且溢出使黄河沙底果高一¶
　有風濤其有不漫溢横流決隄潰岸者乎¶
　　　五月癸酉¶
上諭兵部尚書張玉書等曰往閱河工凡是非可否當秉¶
　公陳奏不可推諉朕聽政二十餘年閱厯世務已多甚¶
<pb:KR2f0005_WYG_033-10b>¶
　慄慄危懼每遇事必慎重圖維詳細商確而後定厯年¶
　所奏河道變遷圖形朕俱留内時時看閱朕素知河道¶
　最難料理從古治河之法朕自十四歲即翻復詳考如¶
　宿遷以下高家堰等處運河朕所深知爾等皆國家大¶
　臣此係公務非一已之事若果有異災大水隄岸衝決¶
　亦非爾等所能保爾等但據現在從公詳閱將情形大¶
　畧先行陳奏看畢之後再行具疏奏聞¶
　　　康熙二十八年己巳正月辛卯¶
<pb:KR2f0005_WYG_033-11a>¶
上閱視中河至支河口下馬坐隄上出河圖指示扈從諸¶
　　　臣及江南江西總督傅拉塔河道總督王新命漕¶
　　　運總督馬世濟等¶
諭之曰河道關係漕運民生若不深究地形水性隨時權¶
　變惟執紙上陳言或徇一時成說則河工必致潰壊且¶
　就目前觀之修治此處似乎有益將來且連彼處受害¶
　矣朕雖屢遣大臣來視而河工是非終無定論朕夙念¶
　河道頻壊羣黎屢罹災害因詳閱河圖不離左右故地¶
<pb:KR2f0005_WYG_033-11b>¶
　方隄岸河形朕衷深晰今朕躬特來觀閱試以朕意言¶
　之朕觀此河陿隘逼近黄河之岸且自徐州北鎮口閘¶
　所出黄水及㣲山湖荆山口之水俱歸内運河必流入¶
　中河駱馬湖之水亦入此河若遇霪潦之年水勢愈漲¶
　萬一黄隄潰決失於防禦中河黄河必將混而為一此¶
　中河開濬後小民商賈無不稱便者蓋由免行黄河一¶
　百八十里之險耳然此論徒知目前小利又安識日後¶
　長久有利無利也又¶
<pb:KR2f0005_WYG_033-12a>¶
諭曰若重載與回空之船竝行則中河窄狹且逼近黄河¶
　朕意猶以為可慮鎮口閘微山湖等處水大可仍開支¶
　河口其黄河運道原自不廢仍竝存之¶
　　　康熙二十九年庚午三月丁巳¶
上諭大學士等曰南旺湖之水自來流入運河朕去歲南¶
　廵回鑾時沿隄而行細閱河勢知南旺湖之水至分水¶
　龍王廟分流俱入南北運河當日始建隄岸之人經營¶
　甚善今若使南旺湖之水盡入北流則南運河將至水¶
<pb:KR2f0005_WYG_033-12b>¶
　淺矣可傳從前勘河諸臣及靳輔問明回奏¶
　　　四月戊寅¶
上諭倉場侍郎凱音布原任河道總督靳輔等曰山東河¶
　道自分水龍王廟以南流入運河之水不一而足舟行¶
　無阻分水龍王廟以北匯入運河者惟河南衞水而已¶
　並無别渠相濟南旺所蓄之水又不能多常致淤淺阻¶
　滯今將駱馬湖之水不令其自禹王臺流入沭河俾駱¶
　馬湖之水蓄貯無洩於運道有無禆益至駱馬湖與南¶
<pb:KR2f0005_WYG_033-13a>¶
　旺等湖相距地勢高低如何山東東阿縣之鹽河及别¶
　河有可通入運河者否河南衞河之外有别河可以疏¶
　入運河者否爾等訪其地諳練之人委曲諮詢若有可¶
　措施之處親加詳閱繪圖來奏¶
　　　康熙三十一年壬申十一月戊辰工部等衙門議¶
　　　覆河道總督靳輔疏言於黄河兩岸栽柳種草設¶
　　　立涵洞應准行至挑濬河溝引水淤墊隄下積氷¶
　　　之處又引水淤墊邳州低窪之處應令該督詳議¶
<pb:KR2f0005_WYG_033-13b>¶
　　　具奏¶
上曰引黄河水内灌使淤平窪地雖云有益朕斷不肯輕¶
　信黄河水勢危險倐爾彼處深此處淺倐爾船被阻淤¶
　水勢變遷無定不獨黄河為然即如渾河之水數十年¶
　前其流尚在南苑中未幾漸徙而南在蠡縣村落間猶¶
　去南苑未遠今則分為二支一支出新安一支出霸州¶
　其流愈遠矣朕曽聞土人云元朝欲引渾河之水通京¶
　師而未果想亦有所難行耳黄河水勢湍迅欲引黄河¶
<pb:KR2f0005_WYG_033-14a>¶
　内灌使淤平窪地事屬危險難保萬全不准行¶
　　　康熙三十三年甲戌正月己未¶
上諭大學士等曰于成龍面奏雲梯關以下至海口因水¶
　勢散漫以致沙漸淤長朕思海口為黄河入海之路海¶
　口水勢迅急方能刷沙河水乃得順流此為緊要所當¶
　疏濬者也¶
　　　十月甲寅工部等衙門議覆河道總督于成龍疏¶
　　　言高家堰三官廟周橋大壩一帶隄工所關甚鉅¶
<pb:KR2f0005_WYG_033-14b>¶
　　　土隄易為水勢衝壊請改建石隄以為永久之計¶
　　　并請於近隄開一小河運送工料應如所請¶
上曰修此隄工所需之石從何處取辦應用此隄關係緊¶
　要必須修築堅固方可無虞朕聞洪澤湖昔日俱係民¶
　田因高家堰築隄淮水泛溢遂爾成湖彼時之民未必¶
　不怨今高家堰隄理應修固但需用石料浩繁若運辦¶
　不得法恐致累民雖動正項錢糧給價募僱然地遠工¶
　繁或仍派於民減給工價亦未可定朕前南廵觀覽此¶
<pb:KR2f0005_WYG_033-15a>¶
　隄極為緊要惟恐擾民故爾躊躇必詳悉籌畫方可舉¶
　行至開運料小河九卿所議殊未明白河道關係甚大¶
　朕從十五歲即為河道憂慮今欲開小河必指高家堰¶
　相近之處往年靳輔亦欲於高家堰另築一隄於中浚¶
　小河令從兩隄間通流運送工料九卿以兩隄之間浚¶
　河則舊隄兩面受水衝盪議不准行今于成龍請開運¶
　料小河即靳輔欲開小河之處若將此開濬勢必引入¶
　洪澤湖之水浸潤衝刷兼之湖水泛溢河水盈漲高家¶
<pb:KR2f0005_WYG_033-15b>¶
　堰斷不能保況修隄土石竝非高郵等處所出與其於¶
　小河以小船載運何如即由洪澤湖以商賈大船載運¶
　耶¶
　　　康熙三十五年丙子九月辛酉先是¶
上以淮黄交漲遣户部員外郎綽竒往閱黄河水勢至是¶
　　　回奏中河北岸之隄未遭水患其水已減六尺¶
上諭大學士等曰向朕逆料中河北岸之隄最為緊要定¶
　須堅固因命靳輔于成龍加意修治是以雖遇大水得¶
<pb:KR2f0005_WYG_033-16a>¶
　無妨害若此隄一決不可言矣厯年之水無有大於今¶
　歲者此番無害則似可永固黄河之水從雲梯關入海¶
　雲梯關沙漲壅塞水每為其所阻以致退流河隄不能¶
　捍禦因而衝決今將淤泥挑濬河道加深所以水得通¶
　洩其利普矣¶
　　　康熙三十六年丁丑正月甲戌江南江西總督范¶
　　　承勲河道總督董安國等疏言臣等㑹勘河道自¶
　　　永安以至邳宿二州閻王廟一帶亟宜修築¶
<pb:KR2f0005_WYG_033-16b>¶
上諭大學士等曰河道事務關係甚大不可遲延俱著依¶
　該督等所奏速行修理雲梯關乃海口要地此處淤沙¶
　深濬則黄河入海不致阻滯著總河毎年遣才能河員¶
　專理毋致壅塞¶
　　　康熙三十七年戊寅七月乙未工部議覆漕運總¶
　　　督桑額等疏請開濬下河應准行¶
上諭大學士等曰下河入海之處朕雖未及親覽嘗聞人¶
　云鹽城一帶地極窪下海水反高建閘無益倘河高海¶
<pb:KR2f0005_WYG_033-17a>¶
　低水性趨下雖不疏濬勢必決開一道以歸於海明代¶
　於海口設閘遇河水高則啟閘以注諸海河水平則閉¶
　閘以禦海水前雖特令于成龍凱音布修治毫無裨益¶
　今桑額居官雖優但此事非親身閱厯加意推詳者難¶
　以懸擬必深悉水性洞徹地形之人方可定議爾等問¶
　九卿并淮揚等處人在朝者確議具奏¶
　　　己亥大學士等奏開濬下河九卿及在朝淮揚人¶
　　　等俱言開濬有益¶
<pb:KR2f0005_WYG_033-17b>¶
上諭直𨽻廵撫于成龍曰爾意若何于成龍奏姚二沿船¶
　　　厰蘆壩等河若行挑濬於民有益¶
上曰朕幸五臺山回欲觀渾河清河因由霸州而來朕意¶
　渾河清河俱匯流霸州城南原欲沿河修築隄岸不意¶
　至霸州詢地方百姓據云渾河原經固安縣後因遷徙¶
　匯合清河流至霸州二河水勢浩大以致泛溢為災朕¶
　遂一從民言於固安縣開河事乃有成朕竝不固執己¶
　意爾等為總督廵撫者能如朕之不固執乎然此河道¶
<pb:KR2f0005_WYG_033-18a>¶
　甚短易於修治南省地形窪下水勢浩瀚難於修築不¶
　比此河今若挑濬姚二沿等河爾果能保與民有益否¶
　著桑額與總督廵撫㑹同確勘定議具奏¶
　　　十一月乙酉¶
上諭大學士等曰開濬下河民生攸繫朕為閭閻疾苦深¶
　切軫念曽命凱音布孫在豐于成龍王新命等專司開¶
　濬伊等俱奏工程告竣民生大䝉利益載在冊籍存部¶
　可考人亦俱在可以質詢也由今觀之止是虛糜國帑¶
<pb:KR2f0005_WYG_033-18b>¶
　水勢竝未消減田畝竝非涸出所謂有益民生者果何¶
　在耶今桑額又奏當行開濬而九卿竝不詳詰從前開¶
　濬諸人亦不稽考冊籍遽議准行如果此次開濬巨浸¶
　全消疆理盡復民生得濟朕即如其所請疏鑿開濬而¶
　桑額等能保水即消田即出有裨於民乎御史吴甫生亦¶
　以此事條奏可并發九卿詳詢前此督濬者復稽考諸¶
　册籍確議以聞¶
　　　十二月辛丑朔¶
<pb:KR2f0005_WYG_033-19a>¶
上諭河道總督于成龍曰聞淮揚河水泛漲清江浦百姓¶
　所居之地皆已被水夫洪澤湖實黄河之障湖水强盛¶
　力可敵黄則黄水不得灌入運河今淮水勢弱不能制¶
　黄全注運河黄水又復灌入且兩河相距甚近清江浦¶
　地處其中其一帶地方受泛溢之水勢所必然惟淮水¶
　三分入運七分歸黄運道始安¶
　　　是日¶
上諭大學士等曰朕昔年廵視河工曽至大墩隄歩行十¶
<pb:KR2f0005_WYG_033-19b>¶
　五里詳加閱看今寰宇昇平海内寜謐惟河工關係運¶
　道民生朕數十年來夙夜縈懐留心研䆒故河道情形¶
　熟悉已久總之上流既理則下流自治矣桑額所奏開¶
　濬下河一事朕不即允行正是有益於彼桑額固居心¶
　平和為人誠實然遇事不免遲鈍易被人欺如此紛繁¶
　事務何以責其成功于成龍屢委以事尚克勉効河工¶
　事情緊急與于成龍敕書内須入各部不得掣肘之語¶
　使得相機料理庶不悞事河務浩繁于成龍年已漸老¶
<pb:KR2f0005_WYG_033-20a>¶
　且一身難以兼顧奉天府尹徐廷璽曽任河工尚屬諳¶
　練著令前往協理河務¶
　　　康熙三十八年己卯三月庚午朔¶
上廵視高家堰等隄¶
諭大學士等曰朕留心河務體訪已久此來沿途坐於船¶
　外審視黄河之水見河身漸高登隄用水平測量見河¶
　較高於田行視清口高家堰則洪澤湖水低黄河水高¶
　以致河水逆流入湖湖水無從得出泛濫於興化鹽城¶
<pb:KR2f0005_WYG_033-20b>¶
　等七州縣此災之所由生也治河上䇿惟以深濬河身¶
　為要諸臣竝無言及此者誠能深濬河底則洪澤湖水¶
　直逹黄河七州縣無泛濫之患民間田産自然涸出不¶
　治其源徒治下流終無益也今朕親閱下河通海之口¶
　及射陽湖一帶填淤之處于成龍所帶効力人員甚多¶
　可作速分委并力開濬蓄積之水倘能稍洩庶幾有益¶
　至於黄淮二河交㑹之口過於徑直所以黄水常逆流¶
　而入今宜將黄河南岸近淮之隄更迤東長二三里築¶
<pb:KR2f0005_WYG_033-21a>¶
　令堅固淮水近河之隄亦迤東灣曲拓築使之斜行㑹¶
　流則黄河之水不至倒灌入淮矣再河流不迅急無以¶
　刷去河底之沙朕詳加諮訪河直則溜自急溜急則沙¶
　自刷而河自深宜於清口西數曲灣處試行濬直如直¶
　濬有益漸將上流曲處歲加直濬庶幾黄河之險自除¶
　而河底漸深洪澤湖之水漸出七州縣之水患可漸息¶
　矣清口應修之處著于成龍等繪圖呈覽¶
　　　是日¶
<pb:KR2f0005_WYG_033-21b>¶
上諭漕運總督桑額河道總督于成龍協理河務徐廷璽¶
　等曰朕念河道國計民生攸關親行廵幸由運河一帶¶
　以至徐州迤南細加看閱見黄河底高灣多以致各處¶
　受險至歸仁隄高家堰運口等處見各隄岸愈高而水¶
　愈大此非水大之故皆由黄河淤墊甚高以致節年漫¶
　溢若治河僅築隄防不將黄河刷深終属無益且運口¶
　太直黄河倒灌兼之湖口淤墊以致清水不能暢流各¶
　河與洪澤湖之水如何能敵黄水若將清河至惠濟祠¶
<pb:KR2f0005_WYG_033-22a>¶
埽灣由北岸挑引從惠濟祠後入河而運河再向東斜¶
流入惠濟祠交滙黄水自然不倒灌矣朕欲將黄河各¶
險工頂溜灣處開直使水直行刷沙若黄河刷深一尺¶
則各河之水淺一尺深一丈則各河之水淺一丈如此¶
刷去則水由地中而行各壩亦可不用不但運河無漫¶
溢之虞而下河淹没之患似可永除矣且攔黄壩灣曲¶
馬家港窄狹雖將時家馬頭之口堵築而淮水不能暢¶
流山陽南岸韓家莊等處險工甚屬可虞今應將清口¶
<pb:KR2f0005_WYG_033-22b>¶
之西壩臺添挑水壩比東壩臺加長包裹清口在内擇¶
洪澤湖水深之處開直成河使湖水流出黄河灣曲之¶
處直挑引河使各險處不得受衝至於下河現有積水¶
不得不引出歸海將串場河射陽湖蝦鬚沙溝一帶挑¶
通引積水流出歸海攔黄壩應行拆毁時家馬頭決口¶
俟黄水流定汰黄隄築成之日再行堵塞至歸仁隄之¶
建專為毛城舖等處水漲衝決於此攔回仍歸黄河之¶
意此隄亦應酌量修築爾等務必將各州縣水災盡除¶
<pb:KR2f0005_WYG_033-23a>¶
　方不負朕南廵救民至意若挑挖引河原有工程仍照¶
　舊令各官修防不可怠忽俟引河工竣黄水歸入故道¶
　再將下河串場河射陽湖蝦鬚沙溝一帶挑通引積水¶
　流出歸海而河道永無衝決矣¶
　　　庚辰¶
御舟泊新豐¶
諭河道總督于成龍曰朕自淮南一路詳閱河道測算高¶
　郵以上河水比湖水高四尺八寸自高郵至邵伯河水¶
<pb:KR2f0005_WYG_033-23b>¶
　湖水始見平等應將高郵以上當湖隄岸高郵以下河¶
　之東隄俱修築堅固有月隄處照舊存留有應修隄岸¶
　仍照舊隄堅築至於邵伯地方因無當湖隄岸河湖合¶
　而為一不必修築隄岸聽其流行高郵東岸之滚水壩¶
　涵洞俱不必用將湖水河水俱由芒稻河人字河引出¶
　歸江入江之河口如有淺處責令挑深如此修治則湖¶
　水河水俱歸大江各河之水既不歸下河下河自可不¶
　必挑濬矣¶
<pb:KR2f0005_WYG_033-24a>¶
　　　甲申¶
上諭大學士等曰朕廵閱河道將高郵州之湖與河水比¶
　量河水高四尺餘夫湖水既低四尺有餘縱水長一丈¶
　亦不至泛越且湖水亦斷不至高長丈許朕意欲暫留¶
　毛城舖高家堰等處減水壩將高郵州以北減水閘壩¶
　盡行堵塞高其東岸隄防修築堅固使在西之水不得¶
　泛越則下河之水歸海而河道湖身皆出其時作何導¶
　濬再行定奪至於邵伯以南河湖合流奔江歸海想不¶
<pb:KR2f0005_WYG_033-24b>¶
　至於衝決其他處河道朕亦可保無虞獨黄河工程尚¶
　難決定相其形勢當緩圖之¶
　　　七月庚午¶
上諭河道總督于成龍曰朕觀河圖緊要應修者兩處前¶
　在南方曽面諭爾將人字河芒稲河急行挑濬聞至今¶
　尚未動工甚屬遲悞又河圖内歸仁隄便民閘等口俱¶
　已堵塞毛城舖迤下各口尚未堵塞既將便民閘等口¶
　堵塞則毛城舖等口所出之水由何處洩出必致散漫¶
<pb:KR2f0005_WYG_033-25a>¶
　各處民大受害此處關係緊要宜速議奏聞¶
　　　九月戊申¶
上以于成龍所繪河圖示大學士等¶
諭之曰今四海太平最重者治河一事朕前廵視知水之¶
　不治皆由洪澤湖水勢甚大既不能洩又加黄運兩河¶
　合并勢愈浩瀚以致泛溢昔時原有歸仁隄遥為捍禦¶
　此法最善今已淹没不可考靳輔則築減水壩名為減¶
　水而四處奔瀉漂決甚多彼但顧上河而不顧下河水¶
<pb:KR2f0005_WYG_033-25b>¶
　何以治朕意惟有導河稍北使彼不得侵入清水而疏¶
　洩洪澤湖使之下流全用清水以刷沙淤如此則水自¶
　無不治矣今歲南廵見黄河逼近清口黄水倒灌以致¶
　淤墊洪澤湖水不出自高家堰減水壩流入高寶諸湖¶
　自高寶諸湖流入運河以致下河田地盡被淹没淮揚¶
　所屬錢糧雖頻年蠲免賑濟動帑修理隄岸羣黎尚在¶
　水中朕深為軫念遂諭于成龍將洪澤湖出水隄岸令¶
　速完工近差工部官員往看清口仍然淤墊洪澤湖水¶
<pb:KR2f0005_WYG_033-26a>¶
　仍未出口隄岸尚未告竣清口甚為緊要如不將清口¶
　挑濬湖水不出高家堰并運河隄工雖加高厚均屬無¶
　益爾等㑹同九卿詹事科道詳閱河圖速議具奏¶
　　　癸未¶
上諭大學士等曰原任河道總督董安國所濬引河及挑¶
　水壩著發正項錢糧修理給事中張睿條奏中河之水¶
　由仲莊閘口流出直射湖口故不但清河水難出即黄¶
　河之水反易流入所言甚是于成龍疏内竝未叙及朕¶
<pb:KR2f0005_WYG_033-26b>¶
　觀于成龍但以修隄為要務若朕意則以決出清河之¶
　水為是爾等再議著于成龍親至仲莊閘詳視議奏¶
　　　甲申¶
上諭大學士等曰朕撫御寰區愛養兆民務期人各得所¶
　比年淮揚所屬地方罹於水患百姓田廬俱被淹没生¶
　業蕩然深切軫念屢經蠲租賑濟乃黄河墊高清口低¶
　下淮水不能流出百姓仍被水災念此淮揚數州縣生¶
　靈豈可不急為拯救乎今或堅修高家堰隄岸以束淮¶
<pb:KR2f0005_WYG_033-27a>¶
　水使之刷黄或移清口於清江浦之左右或另濬河道¶
　以通舟楫俱宜一一講求此事關係甚鉅爾等㑹同九¶
　卿詹事科道細閱河圖詳議具奏¶
　　　十一月乙巳¶
上諭大學士等曰于成龍奏稱清江浦西界黄水高於淮¶
　水一尺淮水高於運河之水七尺運河之水高於平地¶
　七尺合而觀之淮水高於運河西隄外平地共一丈四¶
　尺今惟以清口自河之下流沿武家墩由清江浦之北¶
<pb:KR2f0005_WYG_033-27b>¶
　另行改移中間河身量留八九十丈空地兩旁堅築石¶
　隄俾清水暢逹此所當急議者夫清水建瓴迅下則易¶
　出黄水不致倒灌其石隄之間已為河身不煩挑濬即¶
　水漲之時其高不過等於運河安能泛越高家堰哉但¶
　如是改移朕恐别有所礙不能永遠故少為躊躇耳爾¶
　等確議具奏¶
　　　是日工部等衙門議覆河道總督于成龍疏言挑¶
　　　挖爛泥淺等處及速完高家堰隄工應如所請¶
<pb:KR2f0005_WYG_033-28a>¶
上曰河工關係甚大高家堰隄岸縱多方堅築清水亦不¶
　能出今惟當議移清口於他處兩岸俱用石工堅砌使¶
　清水流通朕南廵時曽以另開清口面諭于成龍彼亦¶
　奏稱淮水可從武家墩向清江浦移改此事著河道總¶
　督于成龍及府尹徐廷璽㑹同河道各官親看清口當¶
　移於何處即行詳議於歲前具奏¶
　　　丁未¶
上諭大學士等曰河圖繪於紙上平漫難辨高下朕欲改¶
<pb:KR2f0005_WYG_033-28b>¶
　清口刻木製成一圖觀看易明著侍郎常綬前往河工¶
　㑹同于成龍清口應否改移詳加看閱歲内著速回具¶
　奏¶
　　　十二月辛巳奉差勘閱河工工部侍郎常綬等回¶
　　　奏¶
上諭大學士等曰據于成龍等之意以為改移清口清水¶
　固易宣洩遇水泛時新修隄岸難保無虞必將高家堰¶
　減水壩盡行堵塞而加築之始有禆益洪澤湖原係陸¶
<pb:KR2f0005_WYG_033-29a>¶
　地於此處築隄蓄水與山東嶧山湖南旺湖相同大水¶
　之年納之以蓄水大旱之歲出之以助運彼時河身窪¶
　下故洪澤湖水一則敵黄一則濟運今歲久沙壅黄河¶
　底墊不但黄水反高於清水清水勢不能出而黄水復¶
　致倒灌於是洪澤湖底亦漸淤墊高地丈餘水面上浮¶
　矣此清口所以淤塞也爾等㑹同九卿確議各陳己見¶
　直言勿隱¶
　　　壬午大學士等㑹議河工事務入奏將給事中陳¶
<pb:KR2f0005_WYG_033-29b>¶
　　　詵以深濬河身為要繕摺呈覽¶
上曰河身宜加深濬人所共知但難得其法耳朕亦留心¶
　於此今永定河雖小仿彿黄水欲以水力刷濬之法試¶
　之使河底得深十月間往視之時曽諭李光地等令將¶
　河身束之使狹堅築兩邊隄岸若永定河行之有效即¶
　將此法用之黄河否則另當設法安可輕舉九卿内如¶
　有淮安揚州人令各抒所見奏聞侍郎李柟奏曰高家¶
　　　堰之隄一決則淮安揚州一帶難保無虞請將高¶
<pb:KR2f0005_WYG_033-30a>¶
　　　家堰隄工速加増修¶
上曰洪澤湖之水長勢不得不將高家堰増築待加築高¶
　家堰後試觀清水由清口出否至於邵伯衝決之口若¶
　不預行修築則明春更可慮矣又¶
諭曰若將高家堰減水壩堵閉建造滚水壩土隄加幫高¶
　厚則湖水必高黄水又大湖水不出之時高家堰隄工¶
　危險而泗州等處必至水淹爾等㑹同九卿詹事科道¶
　確議具奏¶
<pb:KR2f0005_WYG_033-30b>¶
　　　康熙三十九年庚辰三月丁未¶
上諭河道總督張鵬翮曰海口至清口相隔遼遠今所急¶
　者清黄相㑹之處最為緊要黄水高故清水不得通洩¶
　曩者高家堰去水尚遠今與培築隄岸相平但令清水¶
　何以得出河身何以得深此係爾當圖畫効力者更樓¶
　口亦屬緊要所宜速為修竣水老鸛等物靳輔當時亦¶
　曽用之毫無禆益此數事爾到任詳察宜作何舉行再¶
　為奏聞朕以爾清亷因特簡任所發錢糧仍於河工支¶
<pb:KR2f0005_WYG_033-31a>¶
　用隄岸自然堅固事無不濟矣¶
　　　康熙四十年辛巳七月己丑¶
上諭大學士等曰前河道總督于成龍具疏欲將高家堰¶
　六壩堵塞蓄湖水以敵黄水疏通清口因遣尚書范承¶
　勲等堵塞六壩頃因廵撫高承爵題報泗州盱眙水災¶
　朕敕張鵬翮㑹同江南總督阿山踏勘情形將泗州盱¶
　眙泛溢之水設法修治作何賑濟蠲租又以洪澤湖水¶
　泛漲高家堰隄工恐致危險作何保守堅固著張鵬翮¶
<pb:KR2f0005_WYG_033-31b>¶
　陳奏乃張鵬翮疏稱泗州盱眙水災自古已然即六壩¶
　全開泗州等處亦被水災且六壩既閉高郵寶應等州¶
　縣田地涸出民得耕種皆河伯效靈所致朕著張鵬翮¶
　㑹同阿山將泗州盱眙泛溢之水作何設法築隄幫修¶
　或賑或蠲俱有益於災黎竝非欲開高家堰六壩救泗¶
　州盱眙之民而令淮揚百姓罹於水災也朕念黄河運¶
　河關係國計民生三次看閱河工屢次簡任河臣修築¶
　隄岸每歲不惜數百萬帑金夏月雨水時晝夜憂慮不¶
<pb:KR2f0005_WYG_033-32a>¶
　時遣人看視凡被水之處截留漕米盡出倉糧賑濟總¶
　為拯救災黎豈止救泗州盱眙之災而淮安揚州等處¶
　百姓聽其罹災乎今現有居住賀蘭山後公雲木春來¶
　朝見朕問河西雨澤黄河水勢雲木春奏今歲自正月¶
　至六月滴雨未降黄河水消二丈有餘此實因黄河水¶
　小清口之水幸而得出竝非伊効力之所致也統一天¶
　下之主坐視災黎不為拯救有是理耶¶
　　　十二月庚午¶
<pb:KR2f0005_WYG_033-32b>¶
上諭大學士等曰高家堰等處隄工雖竣然未遇大水俟¶
　來年經過水汛之後方可騐其成功若爛泥淺一帶水¶
　出不暢則高家堰䆒屬可憂向意欲從武家墩出水此¶
　事尚須酌之前日問張玉書奏稱淮水尚大舊隄俱為¶
　湖水所侵此則泗州盱眙安得不被水災河身之淺深¶
　以洪澤湖水之高下為騐湖水低得一尺河身方深得¶
　　一尺今洪澤湖之水比甲子年高有數尺可見河身未¶
　曽刷深高家堰之隄恐過此以往尚未可知也¶
<pb:KR2f0005_WYG_033-33a>¶
　¶
　¶
　¶
　¶
　¶
　¶
　¶
　¶
<pb:KR2f0005_WYG_033-33b>¶
　¶
　¶
　¶
　¶
　¶
　¶
大清聖祖合天𢎞運文武睿哲恭儉寛裕孝敬誠信中和¶
功徳大成仁皇帝聖訓卷三十三¶
