# -*- mode: mandoku-view; -*-
#+TITLE: 聖祖仁皇帝聖訓
#+DATE: 2015-08-24 22:30:52.417554
#+PROPERTY: ID KR2f0005
#+PROPERTY: BASEEDITION WYG    
#+PROPERTY: JUAN 卷二十
<pb:KR2f0005_WYG_020-1a>¶
　欽定四庫全書¶
大清聖祖合天𢎞運文武睿哲恭儉寛裕孝敬誠信中和¶
功徳大成仁皇帝聖訓卷二十¶
　　　武功八¶
　　　康熈五十七年戊戌九月己卯¶
上諭議政大臣等曰在噶斯一路駐扎之阿齊圖等帶領¶
　兵丁一千業已進藏所剰兵一千有西安之佐領禪播¶
　等帶領駐扎柴旦木地方今届秋時探知策零敦多布¶
<pb:KR2f0005_WYG_020-1b>¶
　等設兵處便可發大兵進𠞰若謂彼兵趁冬雪之際輕¶
　兵來至噶斯一路驚擾青海因此遽將進取西招之兵¶
　撤回噶斯則彼且謂得計亦未可定朕意駐扎肅州之¶
　總兵官李耀身材壯健今閒住肅州若令李耀帶領兵¶
　丁前赴噶斯今冬在彼防守似有裨益爾等㑹同確議¶
　具奏¶
　　　十二月庚午¶
上諭議政大臣等曰派黑龍江索倫打虎兒及寧古塔船¶
<pb:KR2f0005_WYG_020-2a>¶
厰盛京六處兵共三千名令於來年三四月間青草發¶
生時各帶馬匹由索岳爾濟地方至喀爾喀河下流上¶
克魯倫河而去其一路行糧著先派人前往車臣汗一¶
帶令不曽派兵之二十二處扎薩克幫助馬羊再於達¶
里剛愛羣内取羊撥給其盔甲器械著於京師製造給¶
予此所派之兵俱發往將軍傅爾丹處再將傅爾丹向¶
時所領之安逸好兵三千名撥過富寧安處至於胡什¶
圖英柱領去之兵竝未到所指之處亦無勞績將伊等¶
<pb:KR2f0005_WYG_020-2b>¶
帶去之每佐領下䕶軍一名披甲一名亦發往富寧安¶
處令其効力再有不取吐魯番之兵若進吐魯番界口¶
竝烏䦨烏蘇等形勢之處著設兵一枝修築城垣四逺¶
哨探加意防守則可得一切總要信息亦可常得逃人¶
自此直至巴爾庫爾地方沿途修築墩堡每堡設兵四¶
五百名令其堅守而大兵仍照常駐扎巴爾庫爾如敵¶
兵來少則即行殱滅若多則相機進𠞰如此則我兵永¶
占要地可以待敵兵之自斃矣此各處邊境駐守之兵¶
<pb:KR2f0005_WYG_020-3a>¶
　每年不過用銀一二百萬兩將此等事爾等公同詳議¶
　具奏¶
　　　康熈五十八年己亥正月癸卯¶
上諭額駙吳爾衮等曰今年大兵既不能前進若發兵襲¶
　擊策妄阿喇布坦則伊情形自露著派盛京烏喇察哈¶
　爾索倫喀喇沁以及内地喀爾喀之兵一萬自前年進¶
　兵之處往彼襲擊出兵時厄魯特王策零旺布公多爾¶
　濟色卜騰之人不必派往又從前曾欲令盛京三千兵¶
<pb:KR2f0005_WYG_020-3b>¶
　過巴爾庫爾地方今暫行停止此次襲擊之兵令於六¶
　月間𤼵往及秋而回設或今年不便襲擊來年另為籌¶
　度爾等到傅爾丹處詳議後即差人到巴爾庫爾將軍¶
　處一同定議具奏¶
　　　九月乙未¶
上諭議政大臣等曰差往西邊胡畢圖奏稱策零敦多布¶
　等及土伯特衆喇嘛民人俱言在西寧見有新胡必爾¶
　汗實係達賴喇嘛之胡必爾汗天朝聖主將新胡必爾¶
<pb:KR2f0005_WYG_020-4a>¶
汗安置在達賴喇嘛禪榻上座廣施法教實與衆人仰¶
望之意允協且土伯特處時有瘴氣厄魯特之子孫不¶
能滋生多生疾病有何貪戀之處惟懇天朝聖主將法¶
教速為廣施觀此情形似乎易結今將新胡必爾汗封¶
為達賴喇嘛給與冊印於明年青草發時送往藏地令¶
登達賴喇嘛之座送往時著大臣帶滿洲兵一千名䝉¶
古兵一千名土番兵二千名綠旗馬兵一千名歩兵一¶
千名前去其行糧牲口接續之處令大將軍辦理再由¶
<pb:KR2f0005_WYG_020-4b>¶
巴爾喀木帶四川滿洲兵一千名綠旗兵一千名土番¶
兵酌量派往其行糧牲口接續之處令年羮堯辦理青¶
海王貝勒貝子公等亦帶領屬下兵或一萬或五六千¶
送往前去策零敦多布等若實為法教自必俟達賴喇¶
嘛登禪榻後然後前去若不行等候遁走即為無恥之¶
賊此行大將軍帶領兵馬在索落木週圍水草佳處駐¶
扎兼照管青海家屬駐牧處四川兵二千名出口駐扎¶
兼照管王察罕丹津駐牧處事闗甚大將此㫖傳諭大¶
<pb:KR2f0005_WYG_020-5a>¶
將軍處令伊等公同確議具奏又青海王台吉等令大¶
將軍傳集一處曉諭唐古特國内達賴喇嘛班禪法教¶
原係爾祖上設立今策妄阿喇布坦無故將拉藏殺害¶
令寺廟喇嘛各自散去將衆鄂里格一路截斷今達賴¶
喇嘛之牀空虛從前爾將此新胡必爾汗稱為達賴喇¶
嘛之胡必爾汗若安置在達賴喇嘛禪榻為法敎廣施¶
之事我等願捨命効力業經保奏土伯特之喇嘛民人¶
及阿木島地方喇嘛等俱亦稱為達賴喇嘛之胡必爾¶
<pb:KR2f0005_WYG_020-5b>¶
汗皇上將此胡必爾汗特封為達賴喇嘛於明年大勢¶
一同送往藏地令登禪榻將法敎廣施放開衆鄂里格¶
一路令其販賣茶布此正宜効力之時爾等應各帶兵¶
丁與送去之大臣㑹同一處前去爾等之意如何令伊¶
等各陳已意㑹盟畫一具奏俟㑹議完時令都統延信¶
楚宗公策旺諾爾布侍讀學士長夀等由固闗前来京¶
師具奏¶
　　十二月丙辰議政大臣并軍前召至大臣九卿等¶
<pb:KR2f0005_WYG_020-6a>¶
　　　公同議奏進藏一事¶
上曰此議尚未周詳只議西地進兵竝未議及阿爾泰巴¶
　爾庫爾兩路之兵兩路之兵㑹合取吐魯番若烏魯木¶
　齊難以堵塞看守應將兩路兵㑹合襲擊或各減騎進¶
　入震懾從呼爾達拉之處襲擊則彼必畏懼自然棄此¶
　牧放牲口之處而去再聞知西地大兵進𠞰并兩路兵¶
　襲擊不但驚惶無措亦且首尾不能相顧矣額駙阿寳¶
　所屬厄魯特兵五百名察哈爾兵四百名令帶往取藏¶
<pb:KR2f0005_WYG_020-6b>¶
　柴旦木所有之兵亦令前往取藏大將軍留駐穆魯斯¶
　烏蘇三千兵内令派兵一千前進大將軍之兵若少將¶
　京師每佐領下派出䕶軍二名甲兵一名於二月内起¶
　程前往西寧今新胡必爾汗奏稱各處俱有禪牀皆可¶
　安設若為我興兵實闗係衆生此或是新胡必爾汗之¶
　意或是青海台吉等畏懼策妄阿喇布坦密囑新胡必¶
　爾汗具奏亦難預知倘新胡必爾汗與青海台吉等意¶
　同此新胡必爾汗不可送往青海台吉等若無此意必¶
<pb:KR2f0005_WYG_020-7a>¶
　將新胡必爾汗送往安設禪牀廣施法教令土伯特之¶
　衆誠心歸向則策零敦多布自畏勢逃遁我師進藏定¶
　立法教之後或留兵一二千暫行看守或久住則土伯¶
　特之衆即如我兵縱策妄阿喇布坦策零敦多布發兵¶
　前来伊係勞苦之兵我則安逸之兵即可𠞰滅朕意如¶
　此事闗重大不可急迫從容周詳定議為是今若照衆¶
　大臣議惟行看守自西寧至四川雲南内外土番雜居¶
　一處西藏之人皆係土番伊等俱是一類倘藏地被策¶
<pb:KR2f0005_WYG_020-7b>¶
　零敦多布佔據則藏兵即是彼之兵丁而邊疆土番豈¶
　能保全爾等暫行看守之議不合著另行周詳定議具¶
　奏¶
　　　康熈五十九年庚子正月壬申¶
上諭議政大臣等曰¶
太祖¶
太宗時滿洲兵於凡征戰之所馬匹口糧自備行走所向¶
　立功竝無遲悞今官兵凡有行走之處馬匹糧餉及一¶
<pb:KR2f0005_WYG_020-8a>¶
切物件俱給自官帑且以為不足而怨咨生焉此皆滿¶
洲風習較異曩昔亦由該管官竝不嚴飭之故也朕辦¶
理軍務閱歴甚多向時攻取岳州但從陸路抵禦以致¶
許久不克朕諭令洞庭湖備船隻以水路遏賊貝勒察¶
尼奏湖中風浪甚大船不能行恐有礙於兵丁請撤戰¶
船朕諭以岳州城已被困不久即下若將戰船兵撤回¶
賊得由水路往來何能有得岳州之期哉於是不撤船¶
兵嚴飭看守未㡬而岳州下矣再征討雲南時滿漢官¶
<pb:KR2f0005_WYG_020-8b>¶
兵合計四十餘萬貝子章泰等離雲南城七十里安營¶
一面臨湖一面抵山未令設兵湖中斷其水路賊寇米¶
糧仍舊運行城内竝無危急後趙良棟率寧夏兵至云¶
我等連營四布不就近速戰迨至日久米糧不繼雖滿¶
兵無妨營兵何以存立耶章泰云雲南城久被圍困朝¶
夕可下爾兵丁俱從逺来宜休養之何可令其傷損設¶
或營兵不能禦敵我等勢必捐軀趙良棟不從章泰之¶
言自率標兵前往力戰奪取得勝橋而趙良棟之兵亦¶
<pb:KR2f0005_WYG_020-9a>¶
　瘁甚矣章泰又向趙良棟云爾兵已瘁應暫撤回令總¶
　督蔡毓榮率兵看守趙良棟云我死戰所得之地肯交¶
　與他人看守乎城内賊寇聞之始覺恐懼失措不數日¶
　而雲南下矣此亦由決於進戰乃得成功也再出征烏¶
　䦨布通時阿宻達因天晚撤兵云皇上必不以撤兵故¶
　遂殺我等將兵撤退索額圖明珠選勇士數百人埋伏¶
　勇士云挑選我輩原擬或戰或追詎意止令看守衆俱¶
　忿怨後中路出兵時令大臣官員等㑹議進兵之處衆¶
<pb:KR2f0005_WYG_020-9b>¶
　皆謂不可獨朕與費揚古以兵為可進決意進兵及至¶
　科拖地方衆皆不欲前發大臣等勸朕撤兵朕諭以祭¶
　告¶
天地¶
太廟¶
社稷親統兵前來不見賊踪如何驟行撤去不允所請將¶
　兵前進噶爾丹聞我兵威甚是驚懼䑕竄而去朕選兵¶
　令馬思喀為將軍尾追噶爾丹又遇西路兵攻擊大敗¶
<pb:KR2f0005_WYG_020-10a>¶
之朕將中路初次運到之米遣明珠速送至費揚古軍¶
前二次米亦即令續送三次米内朕但留十八日口糧¶
餘俱送西路軍前是以西路兵丁未至饑饉得保全而¶
回彼時若輕信大臣等言中道撤兵則兩路兵丁安得¶
立功奏凱耶今觀領兵大臣官員等衹為保身之計不¶
以國事為重内存私意爭論不和又向兵丁等沽名市¶
恩多取口糧及不能䭾載至於抛棄全無珍惜之意如¶
此居心行事可乎朕之滿洲兵俱極精練全在領兵者¶
<pb:KR2f0005_WYG_020-10b>¶
將國家之事專心辦理不圖安逸賞罰嚴明則斷無錯¶
悞進兵西藏時色楞不候衆人獨自前往額倫特為國¶
家奮不顧身雖至失機豈可論伊等進兵太速乎今策¶
旺諾爾布係差往䇿應之兵而遲延不前雖伊所統兵¶
丁善全而歸伊屬下之兵固然感念於國事有何裨益¶
惟進征西路身亡兵丁朕甚為憐憫當分别加恩至大¶
臣官員等在部院衙門亦能清亷自守若行軍大事又¶
非僅清㢘自守者能勝任也朕年少時每於講武練兵¶
<pb:KR2f0005_WYG_020-11a>¶
等事違命者必置之法内外大小悉知儆惕由此觀之¶
訓練之事不可疎忽也兹衆喀爾喀及青海等俱服朕¶
之風化其策妄阿喇布坦之人霸占藏地毁其寺廟散¶
其番僧青海台吉理應棄命忘身奮勇致討乃伊等口¶
稱維持黄教却無實心効力之人策零敦多布領兵在¶
藏以我兵隔逺不能往救策零敦多布步行一年有餘¶
忍饑帶餒尚能到藏我兵顧不能至乎今滿漢大臣咸¶
謂不必進兵朕意此時不進兵安藏賊寇無所忌憚或¶
<pb:KR2f0005_WYG_020-11b>¶
煽惑沿途番部等將作何處置耶故特諭爾等安藏大¶
兵決宜前進¶
　　十月乙夘撫逺大將軍允禵疏報平逆將軍延信¶
　　等率領大兵於八月十五日駐扎卜克河地方是¶
　　夜策零敦多布等率衆來犯擊敗之奪其馬匹器¶
　　械十九日自卜克河起程二十日駐扎齊嫩郭兒¶
　　地方三更時有賊兵二千餘人來襲我師我師嚴¶
　　整備禦賊衆久持不能抵敵遂奔北二十一日自¶
<pb:KR2f0005_WYG_020-12a>¶
　　　齊嫩郭兒起程二十二日駐扎綽馬喇地方是夜¶
　　　五更又有賊兵千餘刧營因營中四面哨兵鎗礮¶
　　　矢石齊發賊兵被傷身死者甚多餘賊皆望風而¶
　　　遁延信等隨率領滿漢官兵於九月初八日自達¶
　　　穆地方起程送新封達賴喇嘛進藏其從前達賴¶
　　　喇嘛博克達不便留住藏地應𤼵回京師¶
上諭曰前遣大兵進藏議政大臣及九卿等俱稱藏地遥¶
　逺路途險惡且有瘴氣不能遽至宜固守邊疆朕以準¶
<pb:KR2f0005_WYG_020-12b>¶
　噶爾人等見今佔取藏地騷擾土伯特唐古特人民再¶
　吐魯番之人皆近雲南四川一帶邊境居住若將吐魯¶
　番侵取又鼓動土伯特唐古特人衆侵犯青海彼時既¶
　難於應援亦且不能取藏朕決意獨斷著靖逆將軍富¶
　寧安振武將軍傅爾丹征西將軍祁里徳管領兩路官¶
　兵前徃策妄阿喇布坦邊境驚擾襲擊又遣定西將軍¶
　噶爾弼領雲南四川滿漢官兵由拉里前進平逆將軍¶
　延信領西路官兵由青海前進又遣大將軍總領大兵¶
<pb:KR2f0005_WYG_020-13a>¶
　駐扎穆魯斯烏蘇調遣官兵辦理糧餉伊等俱各加奮¶
　勵兩路襲擊之兵至策妄阿喇布坦邊境屢次大勝𠞰¶
　殺賊兵擒獲人畜招撫數千準噶爾人衆兹覧大將軍¶
　奏延信等三次將策零敦多布殺敗賊兵逃竄殊屬可¶
　嘉在事將軍以下兵丁以上俱著從優議敘¶
　　　康熈六十年辛丑六月癸巳¶
上發硃筆諭㫖命福建總督滿保傳¶
諭臺灣百姓曰據督臣滿保等所奏并伊等進摺家人所¶
<pb:KR2f0005_WYG_020-13b>¶
　言臺灣百姓似有變動又奏稱滿保於五月初十日領¶
　兵起程等語朕思爾等俱係内地之民非同賊寇或為¶
　饑寒所迫或因不肖官員刻剝遂致一二匪類倡誘衆¶
　人殺害官兵情知罪不能免乃妄行强抗其實與衆何¶
　涉今若遽行征𠞰朕心大有不忍故諭總督滿保令其¶
　暫停進兵爾等若即就撫自原諒爾等之罪倘執迷不¶
　悟則遣大兵圍𠞰俱成灰燼矣臺灣只一海島四面貨¶
　物俱不能到本地所産不敷所用祇賴閩省錢糧養贍¶
<pb:KR2f0005_WYG_020-14a>¶
　耳前海賊占據六十餘年猶且𠞰服不遺餘孽今匪類¶
　數人亦何能為耶諭㫖到時即將困迫情由訴明改惡¶
　歸正仍皆朕之赤子朕知此事非爾等本願必有不得¶
　已苦情意謂與其坐以待斃不如茍且偷生因而肆行¶
　擄掠原其致此之罪俱在不肖官員爾等俱係朕歴年¶
　豢養良民朕不忍𠞰除故暫停進兵若總督提督總兵¶
　官統領大兵前往圍𠞰爾等安能支持此㫖一到諒必¶
　就撫毋得執迷不悟妄自取死特諭¶
<pb:KR2f0005_WYG_020-14b>¶
　　　乙夘議政大臣等以將軍富寧安報稱吐魯番回¶
　　　人托克托麻穆忒等歸順一摺請¶
㫖¶
上諭曰據富寧安奏稱策妄阿喇布坦將吐魯番回人托¶
　克托麻穆忒等遷往哈喇沙爾地方中途逃回在魯克¶
　齊木地方駐扎等語見今歸順之回人與準噶爾之人¶
　爭鬪將準噶爾之人殺害取甲來獻觀此情形䇿妄阿¶
　喇布坦似畧無報復之意或伊同黨内有不睦亦未可¶
<pb:KR2f0005_WYG_020-15a>¶
　定此機不可遺失朕意策妄阿喇布坦將伊等不能遷¶
　往哈喇沙爾又不能䕶衛準噶爾之人足見萬不能敵¶
　我兵今收復吐魯番若不看守則策妄阿喇布坦處歸¶
　順之人以及来使逃人有回人居中倘行殺掠此路必¶
　致阻隔爾等速議行文富寧安派綠旗兵一千名察哈¶
　爾厄魯特䝉古回兵一千名前赴吐魯番收納歸降回¶
　人照看駐扎將歸順之人及来使逃人往内解送之處¶
　牢設哨汛今回人歸降於我與厄魯特世成讐敵即係¶
<pb:KR2f0005_WYG_020-15b>¶
　我民其巴爾庫爾相距吐魯番止六百里為途不逺如¶
　果策妄阿喇布坦率衆侵擾我兵前去援救不遲著富¶
　寧安預行轉飭回人等於我軍尚未抵境之時若有策¶
　妄阿喇布坦之處来使逃人萬勿隠匿侵犯即行解送¶
　著議奏¶
　　　九月戊戌¶
上諭議政大臣等曰上年策妄阿喇布坦將伊邊界之人¶
　收去又將吐魯番回人移往哈喇沙爾其阿爾泰烏魯¶
<pb:KR2f0005_WYG_020-16a>¶
　木齊等處無一哨汛因其寂然以處遂有策妄阿喇布¶
　坦身死之信然不可據以為實也將軍祁里徳奏策妄¶
　阿喇布坦若果身死則機不可失請預備進兵爾等行¶
　文大將軍及靖逆將軍富寧安等宜照原議今嵗將吐¶
　魯番堅守為要又阿爾泰吐魯番一帶汛地均宜加意¶
　防守冬令雪降草枯之際不可貪功輕進且將兵丁馬¶
　匹一應什物整齊備辦以俟來年大舉征𠞰此㫖著即¶
　行抄録傳諭軍前大臣等知之¶
<pb:KR2f0005_WYG_020-16b>¶
　　　丁巳䝉古王貝勒貝子公台吉及土伯特酋長等¶
　　　奏西藏平定請於招地建立豐碑以紀盛烈昭垂¶
　　　萬世¶
御製碑文曰昔者¶
太宗文皇帝之崇徳七年班禪額爾徳尼達賴喇嘛顧實¶
　汗謂東土有¶
聖人出特遣使自人跡不至之區經讐敵之國閲數年始¶
　達盛京至今八十載同行善事俱為施主頗極安寧後¶
<pb:KR2f0005_WYG_020-17a>¶
達賴喇嘛之殁第巴隠匿不奏者十有六年任意妄行¶
拉藏滅之復興其法因而允從拉藏青海羣衆公同之¶
請中間策妄阿喇布坦妄生事端動準噶爾之衆肆行¶
奸詐滅壊達賴喇嘛竝廢第五輩達賴之塔辱衊班禪¶
毁壊寺廟殺戮喇嘛名為興法而實滅之且欲竊據土¶
伯特國朕以其所為非法爰命皇子為大將軍又遣朕¶
子孫等調發滿洲䝉古綠旗兵各數萬歴烟瘴之地士¶
馬安然而至賊衆三次乗夜盜營我兵奮勇擊殺賊皆¶
<pb:KR2f0005_WYG_020-17b>¶
䘮膽逺遁一矢不發平定西藏振興法教賜今胡必爾¶
汗冊印封為第六輩達賴喇嘛安置禪榻撫綏土伯特¶
僧俗人衆各復生業於是文武臣工咸謂王師西討歴¶
瘴癘險逺之區曽未半載輒建殊勲實從古所未有而¶
諸䝉古部落及土伯特酋長亦合詞奏曰皇帝勇畧神¶
武超越往代天兵所臨邪魔掃蕩復興䝉古向所尊奉¶
法教坎木藏衛等部人衆咸得㧞離湯火樂土安居如¶
此盛徳大業非臣下頌揚所能宣罄請賜御製碑文䥴¶
<pb:KR2f0005_WYG_020-18a>¶
　勒招地以垂永久朕以何功焉而羣衆勤請不已爰紀¶
　斯文立石西藏俾中外知達賴喇嘛等三朝恭順之誠¶
　諸部落累世崇奉法教之意朕之此舉所以除逆撫順¶
　綏衆興教云爾¶
　　　康熈六十一年壬寅正月庚子¶
上諭議政大臣等曰策妄阿喇布坦之兵屢被我師擊敗¶
　死傷頗多策零敦多布等賊衆亦大半死亡棄藏竄走¶
　仍回伊里地方固守三嶺若我滿洲兵至則舍命交戰¶
<pb:KR2f0005_WYG_020-18b>¶
　勢有不敵又思逃避他所希圖存活此等情形瞭然可¶
　賭朕數日來細加尋繹伊里山蹊險隘我朝大兵雖欲¶
　今年進𠞰倘為三嶺阻隔遲延時日或策妄阿喇布坦¶
　戰敗帶領妻孥逃往則我師應否追𠞰不可不詳加定¶
　議今策妄阿喇布坦之伎倆悉已深知策妄阿喇布坦¶
　亦稔知天朝兵威所加勢必不能自存但此時遽遣使¶
　向策妄阿喇布坦處招撫彼不知我寛仁之意反以為¶
　不能取彼復生他心亦未可定爾等可議寫發往策妄¶
<pb:KR2f0005_WYG_020-19a>¶
　阿喇布坦之書著澤卜尊丹巴胡土克圖選派好喇嘛¶
　為使作速差往其差往之人過阿濟嶺由吐魯番一路¶
　前往不久可到彼處信息情形亦即得聞知如胡土克¶
　圖之使者善為曉諭策妄阿喇布坦畏懼天討將拉藏¶
　妻子家屬并從前被擄之人送來請罪誠心投順永不¶
　敢侵犯邊隅如此可另行商酌倘策妄阿喇布坦已死¶
　或伊處内變生亂除向天朝投奔外彼將焉往則我兵¶
　進發亦不可緩即一面進兵一面差使亦無耽擱之處¶
<pb:KR2f0005_WYG_020-19b>¶
　今各路兵丁或向伊里前進或於吐魯番固守漸進烏¶
　魯木齊等處駐扎營寨相機而行或㡬路前往襲擊以¶
　及大兵糧餉作何運到之處著議政大臣軍前調回將¶
　軍大臣會同核議妥確具奏¶
　　　二月己卯¶
上諭議政大臣等曰今年大兵前進駐扎烏魯木齊地方¶
　爾等僉慮米糧不能接濟或致遲悞彼時撤兵不可駐¶
　兵不可似有煩難之處朕亦慮及但我兵預備數載去¶
<pb:KR2f0005_WYG_020-20a>¶
　年曽議進兵而竟不果今年若再駐扎不進則䇿妄阿¶
　喇布坦得以休息一年從此或生他志不如乗此預備¶
　之兵仍照從前令阿爾泰巴爾庫爾兩路兵丁照常襲¶
　擊前進至烏魯木齊地方兩兵㑹合如䇿妄阿喇布坦¶
　果有兵來正可𠞰滅若畏懼不敢前來即將我兵收回¶
　各往本處駐扎如此每年襲擊驚擾賊衆彼或生内變¶
　亦未可定爾等㑹同酌議具奏¶
　　　九月乙酉¶
<pb:KR2f0005_WYG_020-20b>¶
上諭議政大臣等曰從前曽有以朕每年出口行圍勞苦¶
　軍士條奏者不知國家承平雖久豈可遽忘武備前噶¶
　爾丹攻破喀爾喀并侵擾我内地扎薩克至烏䦨布通¶
　朕親統大兵征𠞰噶爾丹敗走後又侵犯克魯倫朕統¶
　兵三路竝進至昭莫多𠞰滅之今䇿妄阿喇布坦無端¶
　侵犯哈密地方朕徵發阿爾泰及巴爾庫爾兩路兵進¶
　𠞰策妄阿喇布坦聞之心膽俱碎乃遣策零敦多布等¶
　潛往西藏刧掠毁壊寺廟土伯特地方已被殘蠧朕又¶
<pb:KR2f0005_WYG_020-21a>¶
　遣大兵前往擊敗策零敦多布等復取西藏救土伯特¶
　於水火之中我兵直抵西藏立功絶域此皆因朕平時¶
　不忘武備勤於訓練之所致也若聽信從前條奏之言¶
　憚於勞苦不加訓練又何能逺至萬里之外而滅賊立¶
　功乎爾等諸臣咸宜知之¶
　¶
　¶
　¶
<pb:KR2f0005_WYG_020-21b>¶
　¶
　¶
　¶
　¶
　¶
　¶
大清聖祖合天𢎞運文武睿哲恭儉寛裕孝敬誠信中和¶
功徳大成仁皇帝聖訓卷二十¶
