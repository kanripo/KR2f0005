# -*- mode: mandoku-view; -*-
#+TITLE: 聖祖仁皇帝聖訓
#+DATE: 2015-08-24 22:30:52.053943
#+PROPERTY: ID KR2f0005
#+PROPERTY: BASEEDITION WYG    
#+PROPERTY: JUAN 卷一
<pb:KR2f0005_WYG_001-1a>¶
　欽定四庫全書¶
大清聖祖合天𢎞運文武睿哲恭儉寛裕孝敬誠信中和¶
功徳大成仁皇帝聖訓卷一¶
　　　聖孝¶
　　　康熙元年壬寅八月庚午¶
上諭禮部朕惟君國之道必崇夫孝理化民之務首重乎¶
　尊親欽惟我¶
聖祖母昭聖慈夀恭簡安懿章慶皇太后仁承天徳順協¶
<pb:KR2f0005_WYG_001-1b>¶
　坤儀佐¶
皇祖太宗文皇帝肇建丕基啓¶
皇考世祖章皇帝宅中定鼎朕纘荷鴻圖恭承¶
懿訓仰惟㤙徳愛戴彌毁¶
母后皇后懋昭淑範克嗣徽音表正六宫母儀四海¶
母后溫恭慈恵誕育藐躬聖善之徳並隆尊顯之儀宜備¶
　粤稽古制詢扵僉謀恭上¶
聖祖母皇太后徽號曰¶
<pb:KR2f0005_WYG_001-2a>¶
昭聖慈夀恭簡安懿章慶敦惠太皇太后¶
母后皇后徽號曰¶
仁憲皇太后¶
母后徽號曰¶
慈和皇太后爾部即擇吉以聞¶
　　　康熙四年乙丑九月己酉以¶
大婚禮成加上¶
太皇太后¶
<pb:KR2f0005_WYG_001-2b>¶
皇太后徽號¶
詔諭天下曰朕惟帝王撫有四海必首隆孝治以端教化¶
　之源是以子孫相承而慶流奕葉也欽惟我¶
聖祖母昭聖慈夀恭簡安懿章慶敦惠太皇太后佐¶
皇祖太宗文皇帝肇興大業啓¶
皇考世祖章皇帝式廓洪圖¶
聖母仁憲皇太后克嗣徽音母儀茂著朕纘膺丕緒夙夜¶
　兢兢仰荷慈幃並𢎞訓育兹者遴選賢淑作配朕躬屬¶
<pb:KR2f0005_WYG_001-3a>¶
　當嘉禮之成宜進尊稱之典謹告¶
天地¶
宗廟¶
社稷於康熙四年九月二十五日率諸王貝勒文武羣臣¶
　恭奉冊寶加上¶
聖祖母昭聖慈夀恭簡安懿章慶敦惠太皇太后徽號曰¶
昭聖慈夀恭簡安懿章慶敦惠溫莊太皇太后¶
聖母仁憲皇太后徽號曰¶
<pb:KR2f0005_WYG_001-3b>¶
仁憲恪順皇太后崇兩宫之顯號洽萬國之懽心祉貽孫¶
　子宏昭式榖之源禮備尊親大錫覃恩之典¶
　　　康熙六年丁未十一月戊午¶
詔諭天下曰朕惟自古帝王建極綏猷保民圖治莫不以¶
　懋昭先徳祗盡孝忱為務朕纘承丕基躬親庶政恭惟¶
世祖章皇帝功徳兼隆當崇配享曁¶
聖祖母太皇太后¶
聖母皇太后恩勤備至宜盡顯揚是用上稽前典下恊輿¶
<pb:KR2f0005_WYG_001-4a>¶
　情謹告¶
天地¶
宗廟¶
社稷率諸王貝勒文武羣臣於康熙六年十一月朔有七¶
　日冬至恭祀¶
上帝十六日如夏至儀恭祀¶
皇地祗並奉¶
世祖章皇帝配享十七日恭奉冊寶加上¶
<pb:KR2f0005_WYG_001-4b>¶
聖祖母昭聖慈壽恭簡安懿章慶敦惠溫莊太皇太后徽¶
　號曰¶
昭聖慈夀恭簡安懿章慶敦惠溫莊康和太皇太后加上¶
聖母仁憲恪順皇太后徽號曰¶
仁憲恪順誠惠皇太后慶禮兼行鴻恩廣逮率由舊章覲¶
　揚前烈之髙厚永膺純嘏覃敷怙冒之恩慈彰孝道扵¶
　千秋孚徳心扵六合布告天下咸使聞知¶
　　　康熙九年庚戌閏二月庚戌¶
<pb:KR2f0005_WYG_001-5a>¶
上諭禮部¶
慈和皇太后誕育朕躬未遂孝養思慕之忱每切扵懷雖¶
　已上¶
尊諡今應升祔¶
太廟配享¶
皇考典禮闗係重大其應進¶
諡號著議政王貝勒大臣九卿科道㑹同詳議以聞¶
　　　丁巳¶
<pb:KR2f0005_WYG_001-5b>¶
上諭禮部¶
皇考升遐倐厯十載㒺極之思時恫扵懷¶
山陵在望未一展祭尤切悽愴朕擬扵今嵗八月恭行謁¶
陵禮又奉¶
太皇太后旨思念情&KR0507;亦欲詣¶
陵朕敬遵¶
慈命躬侍以行應行典禮爾部詳議以聞¶
　　　五月丙辰朔¶
<pb:KR2f0005_WYG_001-6a>¶
慈和皇太后升祔¶
太廟禮成¶
詔諭天下曰朕惟自古帝王以孝治天下莫不顯揚母徳¶
　追崇配享以為紹先啓後之本朕纘承丕緒九載扵兹¶
　恭惟我¶
皇妣孝康慈和莊懿恭惠崇天育聖皇后光贊¶
皇考成締造之豐功誕育藐躬啓昌隆之景運徽音逺播¶
　厚徳𢎞施¶
<pb:KR2f0005_WYG_001-6b>¶
廟祀未崇朕懷㒺極是用上稽前典下恊輿情祗告¶
天地¶
宗廟¶
社稷扵康熙九年五月初一日率諸王貝勒文武羣臣恭¶
　奉冊寳加上¶
皇妣尊諡曰¶
孝康慈和莊懿恭惠崇天育聖章皇后升祔¶
太廟鴻儀既舉恩赦宜施隆侑饗扵千秋廣孝思扵萬國¶
<pb:KR2f0005_WYG_001-7a>¶
　布告中外咸使聞知¶
　　　九月丙辰¶
上諭禮部¶
太祖髙皇帝創建鴻圖肇興景運¶
太宗文皇帝丕基式廓大業克𢎞迨¶
世祖章皇帝誕昭功徳統一寰區即欲躬詣¶
太祖¶
太宗山陵以天下一統致告用展孝思因盗賊未靖師旅¶
<pb:KR2f0005_WYG_001-7b>¶
　繁興暫停往謁朕以藐躬纘承鴻緒上託¶
祖宗隆庥天下底定盗賊戢寕兵戈偃息每念¶
皇考未竟之志朝夕寢食不遑寧處本欲先詣¶
太祖¶
太宗山陵再詣¶
世祖山陵因奉¶
太皇太后慈命以¶
世祖升遐十年未得一詣¶
<pb:KR2f0005_WYG_001-8a>¶
陵寢扵本年八月前往朕是以躬侍¶
太皇太后先詣¶
孝陵展謁禮成言還今欲仰體¶
皇考前志躬詣¶
太祖¶
太宗山陵以告成功展朕孝思著議政王貝勒大臣内院¶
　九卿科道掌印不掌印各官㑹議具奏¶
　　　康熙十年辛亥正月甲子¶
<pb:KR2f0005_WYG_001-8b>¶
上諭禮部朕仰體¶
世祖章皇帝遺志欲躬詣¶
太祖¶
太宗山陵展祭以告成功前命議政王貝勒大臣等㑹議¶
　議政王等以去年各䖏多有水旱災荒且為時甚廹應¶
　用之物預備不及請暫行停止今思¶
太祖¶
太宗創業垂統功徳隆盛¶
<pb:KR2f0005_WYG_001-9a>¶
山陵在望刻不能忘去年恭謁¶
孝陵禮成今已數月若再久延孝思莫殫朕懷靡寧兹當¶
　海内昇平欲乗此恭謁¶
福陵¶
昭陵以告成功用展孝思事闗大典著議政王貝勒大臣¶
　内閣九卿科道各官㑹議具奏爾部即遵諭行¶
　　　九月辛未¶
上往盛京謁¶
<pb:KR2f0005_WYG_001-9b>¶
陵禮成文武各官宴賚有差召八十以上耆民賜飲¶
諭侍臣等曰朕展謁¶
山陵惓惓在念今得至發祥重地拜謁¶
陵寢用展孝思祭禮已成朕懷大慰又¶
諭守¶
陵總管副總管等曰爾等職司祀典凡一應祭品必親加¶
　䖍視務盡誠敬副朕孝思¶
　　　康熙十一年壬子正月庚午¶
<pb:KR2f0005_WYG_001-10a>¶
上詣¶
太皇太后宫問安¶
太皇太后曰我因偶患微疾欲往赤城湯泉汝若同往恐¶
　悞國事可不必往¶
上奏曰¶
太皇太后駕幸湯泉臣若不隨往侍奉扵心何安至國家¶
　政事已諭内閣著間一日馳奏一次不致有悞¶
　　　十二月丁巳¶
<pb:KR2f0005_WYG_001-10b>¶
上諭學士傅達禮曰朕昨詣¶
太皇太后宮問安¶
太皇太后諭云予雖在宫壼¶
太宗行政亦畧知之彼時開創甚重騎射方今天下太平¶
　四方寧謐然安不忘危閒時仍宜訓練武備至扵在朝¶
　諸臣奏事豈無忠誠入告者然不肖之類假公行私附¶
　己者則為引進忤己者即加排擠亦㦯有之為人君者¶
　務虛公裁㫁一凖扵理則事無差失矣朕繹¶
<pb:KR2f0005_WYG_001-11a>¶
慈訓人君之道誠莫要扵虛公裁㫁之一言也¶
　　　康熙十二年癸丑二月己未¶
上諭學士傅達禮曰爾衙門所進翻譯大學衍義一書朕¶
　恭呈¶
太皇太后御覽奉¶
慈諭云人主居四海臣民之上所闗甚鉅然代天理物端¶
　在躬行致治興化必先修已此書法戒畢陳誠為切要¶
　爾特加意是編命儒臣翻譯刊刻更令頒賜諸臣予心¶
<pb:KR2f0005_WYG_001-11b>¶
　欣恱特𤼵内帑白金千兩可即賚予在事諸臣朕仰遵¶
慈旨頒賜爾等其欽承之¶
　　　五月乙亥¶
上諭學士傅達禮曰朕因¶
太皇太后聖體少有違和不時省問昨躬奉湯藥幸已大¶
　愈朕心方慰頃又進滋補之劑矣¶
　　　七月壬午¶
上諭大學士圖海等曰¶
<pb:KR2f0005_WYG_001-12a>¶
太宗文皇帝實錄鉅典攸闗今命卿等董率各官重加纂¶
　輯務期敬慎將事速竣大典以副朕繼述先猷顯揚¶
祖徳之意¶
　　　康熙十三年甲寅二月乙未朔¶
上諭講官喇沙里等曰朕従前賞賜出征官兵奉¶
太皇太后慈諭特出宫中撙節銀兩為賞賜之用見在調¶
　遣禁旅啓行期迫恐伊等措辦艱難賞賜本無定例亦¶
　宜格外加恩今又䝉¶
<pb:KR2f0005_WYG_001-12b>¶
太皇太后諭令將宫中緞匹銀兩賞給官兵此誠¶
太皇太后至徳𢎞恩爾等職司記注故諭知之¶
　　　康熙十五年丙辰正月乙未¶
詔諭天下曰朕惟帝王綏理萬方首崇孝治尊親之典因¶
　事加隆至建立元儲懋敦國本尤必推原懿徳上晋徽¶
　稱此厯代不易之盛軌也欽惟我¶
聖祖母昭聖慈夀恭簡安懿章慶敦惠溫莊康和太皇太¶
后佐¶
<pb:KR2f0005_WYG_001-13a>¶
皇祖太宗文皇帝肇造丕基啓¶
皇考世祖章皇帝恢𢎞大業¶
聖母仁憲恪順誠惠皇太后母儀茂著克嗣徽音朕奉事¶
　慈闈並承訓育紹基圖治宵旰靡寧兹者祗遵¶
懿命冊立皇太子禮成仰惟垂裕之仁式舉顯揚之典謹¶
　告¶
天地¶
宗廟¶
<pb:KR2f0005_WYG_001-13b>¶
社稷於康熙十五年正月十一日率諸王貝勒文武羣臣¶
　恭奉冊寶加上¶
聖祖母昭聖慈夀恭簡安懿章慶敦惠溫莊康和太皇太¶
后徽號曰¶
昭聖慈夀恭簡安懿章慶敦惠溫莊康和仁宣太皇太后¶
聖母仁憲恪順誠惠皇太后徽號曰¶
仁憲恪順誠惠純淑皇太后慶禮告成恩綸宜沛崇儀顯¶
　號昭令範扵千秋錫𩔖推恩洽懽心扵四海布告中外¶
<pb:KR2f0005_WYG_001-14a>¶
　咸使聞知¶
　　　康熙二十年辛酉十二月丁酉¶
上諭禮部獻嵗¶
太皇太后夀届七袠洊臻景福諸王大臣應行慶賀禮儀¶
　各視官爵為差其慶賀日期爾部擇吉以聞¶
　　　庚子¶
上諭禮部朕惟戡定本啓佑之恩顯揚備尊親之禮成功¶
　既告盛徳宜彰所以展孝忱昭慶典也逆賊呉三桂背¶
<pb:KR2f0005_WYG_001-14b>¶
　恩反叛數年以來朕仰承¶
聖祖母昭聖慈夀恭簡安懿章慶敦惠溫莊康和仁宣太¶
皇太后暨¶
聖母仁憲恪順誠惠純淑皇太后慈訓𠞰除叛亂克奏敉¶
　寧思上答乎𢎞仁應進崇夫顯號謹加上¶
太皇太后徽號曰¶
昭聖慈夀恭簡安懿章慶敦惠溫莊康和仁宣𢎞靖太皇¶
太后¶
<pb:KR2f0005_WYG_001-15a>¶
皇太后徽號曰¶
仁憲恪順誠惠純淑端禧皇太后播徽音扵四海介景福¶
　於萬年爾部擇吉具儀以聞¶
　　　康熙二十二年癸亥四月丙子工部題修¶
孝陵五空橋甬道估計工價銀兩¶
上曰¶
陵寢闗係重大前監修各官草率修理因致損壞今若以¶
　莭省之故估價短少錢糧不敷將舊存磚石充用恐不¶
<pb:KR2f0005_WYG_001-15b>¶
　堅固寧使價値寛餘務令永逺堅固著重修¶
陵寢堂司官詳勘議奏¶
　　　康熙二十四年乙丑正月癸酉¶
上以孟春詣¶
太廟致祭畢¶
諭内閣學士席爾達太常寺卿葛思忒等曰往見贊禮郎¶
　宣讀祝版至朕名聲輒不揚父前子名禮經所載朕對¶
　越之次惟懼誠敬稍有未至無以昭格神靈為子孫者¶
<pb:KR2f0005_WYG_001-16a>¶
　通名扵祖父豈可涉扵慢易嗣後俱髙聲朗誦無庸顧¶
　忌¶
　　　九月乙亥先是¶
上駐蹕博洛和屯聞¶
太皇太后聖體違和星夜回鑾親奉湯藥夜半尚未就寢¶
　　　迨¶
太皇太后聖體康寧奉¶
慈諭幸白塔寺將行大雨近侍奏曰道路泥濘請俟少霽¶
<pb:KR2f0005_WYG_001-16b>¶
　　　行¶
上曰近因¶
聖祖母偶爾違和朕心深切憂慮今已痊愈甚為慶幸何¶
　憚此一往不以仰慰¶
慈衷乎遂冒雨行¶
　　　康熙二十六年丁卯十一月壬寅¶
上諭刑部朕奉¶
太皇太后朝夕承懽祗遵¶
<pb:KR2f0005_WYG_001-17a>¶
慈訓竭誠奉養今者¶
聖躬偶爾違豫朕夙夜滋懼寢食靡寧仰冀¶
上天眷顧俯垂黙佑惟思好生以迓¶
天庥寛大以延遐夀所有内外問刑衙門見監重辟人犯¶
　除十惡死罪及貪官光棍不赦外其餘監候死罪重犯¶
　槩行減等發落以昭朕祈¶
天永佑至意¶
　　　甲辰¶
<pb:KR2f0005_WYG_001-17b>¶
上諭大學士等曰自¶
太皇太后聖體違和以来多方醫治病勢漸増朕夙夜憂¶
　懼兹欲躬禱¶
郊壇保䕶¶
慈躬康寧大學士隨同九卿等奏曰¶
皇上聖孝之誠必當感格¶
穹蒼臣等愚見似不必詣¶
壇致祭¶
<pb:KR2f0005_WYG_001-18a>¶
天心自為黙佑¶
上復諭曰自¶
太皇太后違和以来朕在宫中無日不竭誠黙禱今¶
太皇太后病勢漸増朕心益加恐懼惟有竭抒忱悃叩祈¶
上天之眷佑耳可即將此旨傳諭諸臣¶
　　　十二月乙巳朔¶
上率諸王貝勒貝子公等及文武官員自¶
　乾清宫步詣¶
<pb:KR2f0005_WYG_001-18b>¶
天壇致祭祝文曰臣仰承¶
天佑奉事祖母太皇太后髙年荷庇藉得安康今者疹患¶
　驟作一旬以内漸覺沉篤臣夙夜靡寧寢食捐廢虔治¶
　藥餌徧問方醫㒺克奏效五内憂灼莫知所措竊思¶
天心仁愛覆幬無方矧臣藐躬夙䝉¶
慈養憶自弱齡早失怙恃趨承祖母膝下三十餘年鞠養¶
　教誨以至有成設無祖母太皇太后㫁不能致有今日¶
　成立㒺極之恩畢生難報値兹危殆方寸潰迷用敢潔¶
<pb:KR2f0005_WYG_001-19a>¶
　蠲擇日呼籲¶
皇穹伏懇¶
憫念篤誠立垂¶
昭鑒俾沉疴迅起遐算長延若大數或窮願減臣齡冀増¶
　太皇太后之夀讀祝版時¶
上涕淚交頤陪祀諸王貝勒貝子公等及文武官員無不¶
　　　感泣祭畢¶
上即詣¶
<pb:KR2f0005_WYG_001-19b>¶
慈寧宫侍疾¶
　　　甲寅内閣及部院衙門官員公同具疏請¶
皇上少節勞瘁¶
上曰朕自¶
太皇太后違豫以来心懷憂慮日侍左右檢方調藥親視¶
　飲饌¶
太皇太后寧憇之時朕惟隔幔静俟席地危坐一聞¶
太皇太后聲息即趨至榻前凡有所需手奉以進因此晝¶
<pb:KR2f0005_WYG_001-20a>¶
　夜不能少離¶
太皇太后屡有¶
慈旨命朕回宫少宜自愛朕念㓜䝉¶
太皇太后撫養教訓三十餘年㒺極深恩難以報答今見¶
　病體未痊五内焦灼莫知所措朕躬寢䖏何暇顧計當¶
　此時不竭盡心力少抒報答之忱異日雖欲依戀¶
慈闈豈易得耶¶
　　　己巳子時¶
<pb:KR2f0005_WYG_001-20b>¶
太皇太后崩扵慈寧宫¶
上擗踊哀號呼天搶地哭無停聲飲食不入口王以下文¶
　　　武羣臣公疏奏請節哀¶
上不允隨諭曰朕覽自古帝王居喪持服以二十七月易¶
　為二十七日惟魏孝文帝欲行三年之喪朕平日讀史¶
　至此常羨慕之今非欲邁古賢君祗念朕甫八嵗¶
世祖章皇帝即賓天十一嵗¶
慈和皇太后又崩逝藐兹沖齡音容未盡記憶未獲盡孝¶
<pb:KR2f0005_WYG_001-21a>¶
　至今抱憾仰賴¶
聖祖母太皇太后鞠養教誨以至成立今遽遭大故五内¶
　潰迷回思早喪¶
怙恃益増痛傷哀疚靡盡今持服二十七月少慰㒺極之¶
　痛朕獨持服宫中扵政事毫無曠廢不令臣民持服一¶
　切俱不禁止如此可以遂朕本懷朕哀慟即可少止諸¶
　　　王大臣等奏曰¶
皇上至徳純孝亘古莫比但古者以日易月為不易之典¶
<pb:KR2f0005_WYG_001-21b>¶
　　　誠以帝王之孝與臣民不同願¶
皇上仰遵¶
遺詔博稽古制上思¶
天地¶
祖宗付畀之重下慰羣臣百姓仰賴之忱以禮節哀易月¶
　　　之典守而勿更¶
上諭曰朕事¶
太皇太后三十餘年竭盡衷誠無稍違拂近者¶
<pb:KR2f0005_WYG_001-22a>¶
聖體違豫三十餘日衣不解帶必誠必敬朕之此志期在¶
　必遂否則貴為天子富有四海亦奚以為爾等其詳議¶
　之諸王大臣等聞¶
諭皆感悚嗚&KR0843;又奏曰¶
皇上一身為¶
郊壇¶
宗廟¶
社稷所寄托毎當祭享伏見¶
<pb:KR2f0005_WYG_001-22b>¶
鑾輿親莅竭誠盡敬古者祭為吉禮必扵除服後舉行¶
皇上以¶
太皇太后之故若使¶
郊¶
廟神靈少有弗歆即¶
太皇太后在天之靈亦必不安且君臣兆姓本属一體若¶
皇上持服宫中臣民安然即吉甚非一體之義况¶
皇上奉事¶
<pb:KR2f0005_WYG_001-23a>¶
太皇太后三十餘年晨昏孝養即違豫以来晝夜憂勤㒺¶
　　　非孝思今乃扵¶
慈闈遺命反不曲遵恐有虛¶
太皇太后惓惓之意臣等不揣愚賤敢以固請¶
上諭曰朕意已定不必更奏¶
　　　是日¶
上諭禮部朕孝服用布舊制國有大喪自宗室公以上服¶
　素帛今孝服俱改用布宫内年㓜皇子公主一體持服¶
<pb:KR2f0005_WYG_001-23b>¶
　　　康熙二十七年戊辰正月辛巳¶
上諭禮部¶
大行太皇太后聖徳母儀昭示萬國昔奉我¶
皇祖太宗文皇帝贊宣内政誕育我¶
皇考世祖章皇帝顧復劬勞受無疆休大一統業暨朕踐¶
　阼方在沖齡仰荷我¶
聖祖母訓誨㤙勤以至成立晨昏依戀三十餘年方期洊¶
　享遐齡茂膺繁祉詎意適遭違豫奄忽上賓朕哀疚之深¶
<pb:KR2f0005_WYG_001-24a>¶
　五中摧絶昊天㒺極報徳實難緬維厚澤深仁信足炳¶
　傳簡冊非薦隆號莫展哀誠宜恪遵彞憲恭上¶
尊諡垂示無窮以慰朕尊親之意著内閣翰林院詹事府¶
　㑹同擬奏其應行典禮爾部詳議以聞¶
　　　戊子¶
上諭九卿詹事科道等曰朕遭¶
太皇太后崩逝欲持服二十七月立志甚堅諸王大臣及¶
　百官士民再三陳奏情辭懇切不得已勉從所請中心¶
<pb:KR2f0005_WYG_001-24b>¶
　歉仄因幕居乾清門外以盡哀誠今乃又請回宫不過¶
　以朕躬為念身為天子豈不自愛但人孰無祖父母父¶
　母為子孫皆當盡孝何分貴賤朕孝治天下思以表率¶
　臣民垂則後禩今距釋服之期為時甚近若從所言以¶
　致異日稍留遺憾恐非諸臣愛君之意諸王大臣激切¶
　奏懇已有諭旨不允卿等其仰體朕心勿復言¶
　　　庚寅先是諸王大臣及士民等奏請以日易月之¶
　　　疏未奉¶
<pb:KR2f0005_WYG_001-25a>¶
俞旨至是¶
上諭曰朕以薄祜㓜失¶
怙恃幸依¶
聖祖母膝下如見¶
皇考妣音容今遭遐棄痛念¶
慈㤙悲哀並集欲持服二十七月仰答¶
聖祖母鞠育深仁兼報¶
皇考妣劬勞大徳諸王大臣及各官等援引厯代成例堅¶
<pb:KR2f0005_WYG_001-25b>¶
　請再三並稱¶
郊¶
廟祀典不宜久輟升祔大禮及時舉行且士民伏&KR0453;披瀝¶
　衆情謂國恤淹久有妨民業朕反覆思維不得已以禮¶
　抑情勉從所請¶
　　　戊戌¶
上諭大學士明珠内務府總管班第等曰自¶
太皇太后違豫¶
<pb:KR2f0005_WYG_001-26a>¶
皇太后盡孝侍奉甚為勞瘁¶
太皇太后賓天復哀痛太過¶
慈顔清減昨者朕詣¶
皇太后宫問安見癯瘦更甚積勞成疾服藥調理朕心深¶
　為憂慮明日¶
太皇太后一月之祭爾等可奏請不必前往¶
　　　三月庚子¶
上諭從前詣¶
<pb:KR2f0005_WYG_001-26b>¶
兩宫請安皆扵起居注記檔今詣¶
寕夀宫請安朕因不忍過¶
慈寧宫故從啓祥門行走但此係宫禁之地外官無由得¶
　知後每次請安著令太監傳諭敦住仍令起居注記載¶
　其不忍由隆宗門行走之故亦令諭侍郎庫勒納知之¶
　　　康熙三十八年己卯三月乙酉¶
上駐蹕蘇州府江南江西總督張鵬翮等率蘇州府官員¶
　　　士庶進表慶賀¶
<pb:KR2f0005_WYG_001-27a>¶
萬夀節¶
上諭曰朕往歳萬夀節猶照常行禮¶
太皇太后賓天以後遂不復受賀此日但齋戒獨䖏觀書¶
　寫字而已且朕平居原不喜宴樂在京時諸王大臣每¶
　遇萬夀節輙請如前行禮朕皆不允今廵幸至此若受¶
　慶賀則非朕初意矣衆意諄切朕已知之不必再請¶
　　　康熙四十一年壬午七月庚戌朔¶
上駐蹕熱河聞和碩温憲公主薨日晡未進膳扈從諸大¶
<pb:KR2f0005_WYG_001-27b>¶
　　　臣奏曰¶
皇上聞公主訃過哀此時尚未進膳恐¶
聖躬太為勞瘁奏入¶
上傳諭曰公主係已嫁之女朕尚可寛釋但¶
皇太后自㓜撫養忽值此變¶
皇太后傷悼弗勝膳尚未進朕亦何心進食乎¶
　　　康熙四十九年庚寅正月壬午先是¶
上諭禮部蟒式舞者乃滿洲筵宴大禮至隆重懽慶之盛¶
<pb:KR2f0005_WYG_001-28a>¶
　典向来皆諸王大臣行之今歳¶
皇太后七旬大慶朕亦五十有七欲親舞稱觴是日於¶
皇太后宫進宴¶
皇太后升座樂作¶
上近前起舞進爵¶
　　　康熙五十六年丁酉十一月癸丑¶
上駐蹕湯泉¶
諭大學士等曰湯山至徳勝門四十餘里徳勝門至大内¶
<pb:KR2f0005_WYG_001-28b>¶
　將及十里此間設立腰站二處各派部院賢能司官一¶
　員筆帖式一員如此則朕遣人請¶
皇太后安竝¶
皇太后差人至朕處俱不致遲悮矣¶
　　　十二月甲申諸皇子傳¶
諭曰¶
皇太后病勢漸増朕承歡奉養歴數十年不幸値此朕躬¶
　雖抱病此心未能梢釋頃親往請安朕體甚覺委頓¶
<pb:KR2f0005_WYG_001-29a>¶
皇太后倘有不諱朕自當竭力以盡禮節耳¶
　　　乙酉諸皇子傳¶
諭曰昨日朕足背浮腫不能轉移因¶
皇太后病勢大增用手帕纒足乘軟輿詣¶
寧夀宫朕捧¶
皇太后手奏云¶
母后臣在此¶
皇太后張目畏明以手障光視朕執朕手朕心悲痛欲在¶
<pb:KR2f0005_WYG_001-29b>¶
寧夀宫守視因病體萬不能支而出朕若居扵素所寢處¶
　之地心甚不安因扵蒼震門内設立帷幄以居衣不解¶
　帶朕數日来徧身沈重中心煩燥不能成寐三鼔時稍¶
　寢即醒醒時頭暈隨又起坐至五鼓始寢半刻朕欲竭¶
　力盡禮似此形勢甚恐不能支持益滋不安耳¶
　　　丙戌大臣等奏¶
聖體違和仰祈節勞保攝奏入¶
上曰¶
<pb:KR2f0005_WYG_001-30a>¶
皇太后倘有不虞朕當力疾盡禮爾等各有父母勿過為¶
　勸阻朕益傷悼益増疾矣是日酉刻¶
皇太后崩扵寧夀宫¶
上拊膺哀號即行割辮孝服用布哭泣弗輟諸皇子屢次¶
　　　叩請始回蒼震門内¶
　　　丙午諸王大臣等公奏明日¶
大行皇太后殯宫行大祭禮¶
聖躬近日方稍愈請今晚不必親詣¶
<pb:KR2f0005_WYG_001-30b>¶
梓宫前哭奠¶
上諭曰二十一日二十二日朕本欲親詣致祭因二十七¶
　日欲親往釋服是以未去自二十三二十四日以後朕¶
　躬比前較愈儘可往矣諸皇子大臣屢次勸止倘朕今¶
　可以去而不去他日回想豈非遺憾乎今朕必親去將¶
　此諭衆知之¶
　　　康熙五十七年戊戌三月壬戌諸王大臣合詞具¶
　　　奏¶
<pb:KR2f0005_WYG_001-31a>¶
皇太后大事将滿百日諸禮俱畢請照禮部所請扵十四¶
　　　日薙髮¶
上諭曰方¶
皇太后大事¶
梓宫未出之前朕立意欲曲盡乃心不幸身病不能支持¶
　難以勉强諸事未盡朕心抱恨無窮又思當此之時止¶
　有孝敬朕之人竝無愛恤朕之人尊長輩已無存者此¶
　等處每以無可與言為傷茲距四月初七日為日無㡬¶
<pb:KR2f0005_WYG_001-31b>¶
　著過四月初七日薙髮¶
　　　康熙五十九年庚子十二月甲辰諸王貝勒貝子¶
　　　公滿漢文武大臣謹奏¶
皇上御極六十年普天大慶恭請行慶賀典禮¶
上諭大學士等曰朕素性不喜行慶賀禮是以元旦惟照¶
　例行禮停止筵宴雖萬夀日亦久不行慶賀禮今王大¶
　臣等為朕御極六十年奏請慶賀行禮欽惟¶
世祖章皇帝因朕㓜年時未經出痘令保母護視扵紫禁¶
<pb:KR2f0005_WYG_001-32a>¶
　城外¶
父母膝下未得一日承懽此朕六十年来抱歉之處正月¶
　初七日¶
世祖章皇帝忌辰二月十一日¶
孝康章皇后忌辰朕何敢扵正月初七二月十一日以前¶
　行慶賀禮此所奏不准行¶
　　　庚申¶
上諭大學士等曰諸王大臣為朕在位六十年奏請慶賀¶
<pb:KR2f0005_WYG_001-32b>¶
　而扵典禮之大者並未議及朕在位六十年皆¶
祖宗積徳隂祐所致幸而六十年来一無所失應先往盛¶
　京¶
三陵行大祭禮但朕今年近七旬不能親謁¶
三陵應遣皇子等恭代告祭俟上元節後朕親往¶
孝陵恭行大祭典禮爾滿漢大臣㑹議具奏其祭¶
陵撰文即將朕旨纂入¶
