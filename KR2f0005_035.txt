# -*- mode: mandoku-view; -*-
#+TITLE: 聖祖仁皇帝聖訓
#+DATE: 2015-08-24 22:30:52.743100
#+PROPERTY: ID KR2f0005
#+PROPERTY: BASEEDITION WYG    
#+PROPERTY: JUAN 卷三十五
<pb:KR2f0005_WYG_035-1a>¶
　欽定四庫全書¶
大清聖祖合天𢎞運文武睿哲恭儉寛裕孝敬誠信中和¶
功徳大成仁皇帝聖訓卷三十五¶
　　　治河三(附/)運河¶
　　　康熈三十五年丙子六月戊戌先是¶
上以每年漕運遲滯命大理寺卿貝和諾往漕河封閘蓄¶
　　　水故糧艘抵通較速於昔至是貝和諾回奏¶
上曰濟寧以南各閘止賴一嶧山湖之水以濟其流豈可¶
<pb:KR2f0005_WYG_035-1b>¶
　令其啟閘不時耶此法既於漕運有益著每嵗遣官行¶
　之¶
　　　康熈三十七年戊寅十二月丁未¶
上諭大學士等曰運河一帶惟黄水清水交匯之處甚屬¶
　緊要此處得宜則他處易治前日于成龍亦謂大墩地¶
　方緊要此處修築堅固始可無慮此言極是夫河務深¶
　微不訪土著之人不可而全聽其言亦不可如向日天¶
　妃閘以板阻水啟板行船須五六百人撁挽方得過閘¶
<pb:KR2f0005_WYG_035-2a>¶
　今已平緩船隻不需撁挽坦然而行以此觀之乃時候¶
　之不同也¶
　　　康熈四十三年甲申十月戊辰朔¶
上諭内務府郎中齊蘇勒曰耍兒渡東旺西旺等處運河¶
　兩邊向來皆沙其隄工係沙土築成故不堅固且又敵¶
　數處山水兼之海潮一日二次倒灌所以逼回運河之¶
　水不及流行常漲滿盈岀於隄者因不能容受之故朕¶
　前閲楊村相近有舊河形迹一道即於此間建減水石¶
<pb:KR2f0005_WYG_035-2b>¶
　壩以分水勢甚為有益此處近海疏通甚易所分之水¶
　不可使通百靈港寶坻縣香河縣此三處地勢低窪難¶
　以抵敵至建造減水壩須口寬四五十丈以石鋪之使¶
　尾長而斜堅固修築若水長不至四尺不能越減水壩¶
　可將見存舊河形迹挑寬十丈將土即築兩邊之隄爾¶
　㑹同直隸巡撫李光地前往騐看丈量具奏¶
　　　己巳¶
上諭大學士等曰曩日耍兒渡等處隄岸常被衝決是以¶
<pb:KR2f0005_WYG_035-3a>¶
　朕親臨遍視見楊村原有一引河去海尚近即欲疏此¶
　引河建滚水壩水長開閘使河水入海因需餉浩繁又¶
　恐無益故不輕舉朕今遣李光地等往估欲仍開此引¶
　河大都天津海潮至時一股向王慶坨一股向楊村逆¶
　流故河水長時即相觸旁流以致隄岸衝決今將楊村¶
　舊引河挑濬建壩自必有益再子牙河廣福樓亦有引¶
　河昔開引河時文安大城百姓謂開河於彼有益而青¶
　縣等處百姓則稱開河於彼不便互相争論皆集河干¶
<pb:KR2f0005_WYG_035-3b>¶
　各控其情及朕諭以挑此引河不獨便於文安大城而¶
　青縣亦自無虞民始各退後果兩處皆便矣¶
　　　癸巳¶
上巡幸畿内臨閲齊蘇勒等所勘薛家莊擬築減水壩之¶
　　　處¶
諭大學士等曰此處迎溜頂衝若築減水石壩遇水漲時¶
　石壩雖不妨而兩邊土壩可虞如水漲過四尺由減水¶
　壩流岀視其流髙㡬寸可算知一晝夜水洩㡬分如能¶
<pb:KR2f0005_WYG_035-4a>¶
　流洩水之三分則大有濟矣此處河勢南岸露岀磯嘴¶
　北邊暗被衝刷今已近北岸矣朕向巡幸西塞之外見¶
　黄河一邊露岀磯嘴則一邊必然衝刷水性原如此朕¶
　故知之此處斷不可築減水壩也因問之土民皆云三¶
　　　十年前河原近南岸衆皆驚服¶
　　　甲午¶
上閲視筐兒港隄工¶
諭齊蘇勒等曰昨日踏勘之處迎溜頂衝彼處若築減水¶
<pb:KR2f0005_WYG_035-4b>¶
　壩甚為可虞倘水發時衝刷其東則所築減水壩反在¶
　河中徒費人工矣其楊村以南河岸離隄雖遠而相其¶
　地勢亦難修築此筐兒港近處有磯嘴與河隄相去不¶
　遠且河路又直通舊河取道甚順况東邊原因修築堅¶
　固屢經大水並無妨礙此處修築減水壩甚好朕製木¶
　樁式樣與之減水壩兩邊鴈翅須令加髙與隄平其外¶
　邊流水之處盡用石鋪預鑿兩路柱眼其上則搭橋以¶
　便行人築減水壩時須令其尾長如此則下注之水可¶
<pb:KR2f0005_WYG_035-5a>¶
　無妨礙若欲保減水壩之水溜當於東邊酌量修築數¶
　處挑水壩以分頂衝水勢俟後再定至新挑河兩邊築¶
　隄則兩邊田地之水為隄所阻不能流岀或恐不利於¶
　田地若使通於新挑河及分減大河之水令入漯河淀¶
　湖内則水集而滿必致泛溢恐民田地淹没可將湖邊¶
　丈量圈築小隄使水不致漫流以保䕶田地修築大河¶
　兩邊隄工附近居民俱請加髙朕看此隄加築大有裨¶
　益可將此隄先修俟工部堂官到日爾㑹同前來將舊¶
<pb:KR2f0005_WYG_035-5b>¶
　隄加髙之處丈量估算需用錢糧㡬何具題之日再將¶
　修築減水壩之處定奪¶
　　　康熈六十一年壬寅六月丙寅¶
上諭大學士等曰秦家厰隄工楊宗義牛鈕不能堵築馬¶
　營口所岀之水想又如去年流至直隸長垣縣等處著¶
　行文直隸總督趙宏燮查㸔民間房屋地畆有被水淹¶
　者加意撫綏毋致失所此水泛溢必由張秋流入運河¶
　於漕船亦有關係著山東巡撫李樹徳親身前徃監㸔¶
<pb:KR2f0005_WYG_035-6a>¶
　料理修治若水勢甚大可引入鹽河流洩使漕船可過¶
　毋致有悞¶
　　　(附/)北河¶
　　　康熈二十九年庚午六月丙寅¶
上諭内務府玉泉山河水所關甚鉅西山一帶碧雲香山¶
　卧佛寺等山之水俱歸此河從前此河由青龍橋北匯¶
　入清河後因欲引此水入京城將髙處挑濬河之兩旁¶
　復加謹防固以分水勢今值霪雨之際水勢漫溢隄岸¶
<pb:KR2f0005_WYG_035-6b>¶
　衝決數處爾等速將閘板啟放使河水暢流一面令工¶
　部將衝決之處速行堵築¶
　　　康熈三十七年戊寅二月庚午¶
上諭大學士等曰霸州新安等處此數年來水發時渾河¶
　之水與保定府南之河水常有泛漲旗下及民人莊田¶
　皆被淹没詳詢其故葢因保定府南之河水與渾河之¶
　水匯流一處勢不能容以致泛濫渾河著左都御史于¶
　成龍往察保定府南河著原任河道總督王新命往察¶
<pb:KR2f0005_WYG_035-7a>¶
　作何修治令其水自分流詳㸔繪圗議奏今值農事方¶
　興不可用百姓之力遣旗下丁壯備器械給以銀米令¶
　其修築伊等往時部院衙門司官筆帖式酌量奏請帶¶
　往於十日之内即令啟行¶
　　　三月丁丑¶
上諭直隸巡撫于成龍原任河道總督王新命曰清河發¶
　源太行山脈㑹漳河子牙河滹沱河易水諸流其勢雖¶
　盛但堅築隄岸以遏之即嵗潦亦可無虞又漳河支流¶
<pb:KR2f0005_WYG_035-7b>¶
　經大城縣入子牙河其勢湍悍數年以來文安大城諸¶
　處屢遭水患皆此河之故也爾等宜詳悉查勘至渾河¶
　發自馬邑其源甚微毎遇大水之年則横流泛濫致淹¶
　民田詳審其故葢由渾河淤沙既多或遇春時水乏保¶
　定以下居民又引河水灌田沙礫壅墊河身積髙霪雨¶
　水發則避髙就卑水勢瀰漫遂致田土衝没爾等惟挑¶
　濬淤沙河之兩岸掘五六尺深濶令水得暢流當不至¶
　於漲溢矣爾等須詳視具奏築隄濬河工竣設立河夫¶
<pb:KR2f0005_WYG_035-8a>¶
　委官監視及時預為挑濬遇旱嵗力去淤沙庻無水患¶
　矣¶
　　　辛卯直隸巡撫于成龍以渾河圗形呈¶
覽¶
上曰朕經行水災地方見百姓以水藻為食朕曾嘗之百¶
　姓艱苦朕時在念是以命爾於雨水之前速行濬河築¶
　隄使田畆得耕百姓生計得遂也¶
　　　五月甲戌朔¶
<pb:KR2f0005_WYG_035-8b>¶
上巡視武清縣隄岸衆民跪奏曰耍兒渡地方自䝉¶
皇上修築迄今永無水患此地隄岸正當水勢衝射請於¶
　　　隄岸之外另築一隄¶
上諭曰此隄岸之外若另作一隄爾等田畆豈不多致占¶
　廢衆民奏曰原非一家田畆即稍入隄内於小民亦無¶
　　　大損倘河水一決其患更甚¶
上諭曰轉盼間雨潦將届今嵗不及修築暫立木樁堅䕶¶
　隄岸另開小河以殺水勢今嵗田畆可以無虞俟明春¶
<pb:KR2f0005_WYG_035-9a>¶
　雨水前另築重隄爾等田廬俱得安固矣¶
　　　康熈三十八年己卯二月壬子¶
上諭直隸巡撫李光地等曰漳河與滹沱河故道原各自¶
　入海今兩水合流所以其勢氾濫爾等往視如漳河故¶
　道可尋即可開通引入運河如慮運河難容即於運道¶
　之東别挑一河使之赴海其可否修浚情形爾等閲後¶
　再奏¶
　　　十月甲戌¶
<pb:KR2f0005_WYG_035-9b>¶
上巡視永定河隄至蘆溝橋以南¶
諭原任河道總督王新命等曰此河性本無定溜急易淤¶
　沙既淤則河身墊髙必致淺隘因此泛溢横決沿河州¶
　縣居民常罹其災今欲治之務使河身深而且狹束水¶
　使流藉其奔注迅下之勢則河底自然刷深順道安流¶
　不致氾濫今朕遍觀兩岸將緊要應修處逐一詳審爾¶
　等務期次第修築遵諭而行¶
　　　乙亥¶
<pb:KR2f0005_WYG_035-10a>¶
上閲北蔡村夏莊村南蔡村等處¶
諭原任河道總督王新命等曰於此三處從上流作挑水¶
　壩不必過長長則大溜為其所逼對岸淤處畧加挑濬¶
　水即瀉入直流矣著俟明春興工又¶
諭曰官不清則為民害水不清亦無利於民天下之濁者¶
　皆如此也不清之官朕有法以正之不清之水朕有策¶
　以治之¶
　　　丙子¶
<pb:KR2f0005_WYG_035-10b>¶
上至郭家務村南大隄以豹尾鎗立表於冰上親用儀器¶
　　　測騐¶
諭原任河道總督王新命等曰測騐此處河内淤墊較隄¶
　外畧髙是以冰凍直至隄邊以此觀之下流岀口之處¶
　其淤髙必甚於此如此壅滯安能暢流此等隄工卑矮¶
　可虞若不預行修築明春水發難以堵禦必自今冬下¶
　埽加幫増髙不可取近隄之土若取土成溝水流溝内¶
　有傷隄根著取近河土用之即運土稍遠亦無不可也¶
<pb:KR2f0005_WYG_035-11a>¶
　　　辛巳¶
上諭直隸巡撫李光地原任河道總督王新命等曰今永¶
　定河自郭家務以下壅淤已髙岀七八尺若掘畢方濬¶
　河身不但多需工力必致嵗嵗壅淤南隄之南地最窪¶
　下若隨其窪下濬治於掘出之土即行釘樁築隄堅固¶
　則修理最易抑且北隄三層於河更屬有益爾等修理¶
　時可將河口修窄漸次放寬於兩邊築隄使髙大則水¶
　勢迅急沙自不能停住矣若遇村莊近處宜詳視妥當¶
<pb:KR2f0005_WYG_035-11b>¶
　委曲遠移或砌之以石與村居無礙始行修理俟新修¶
　河工吿竣朕親臨視開放河水¶
　　　康熈三十九年庚辰二月乙亥¶
上諭大學士等曰朕往閲永定河見河工諸員並無知曉¶
　因朕指示周詳河工諸臣方悟而大悦總之經任河務¶
　者勤而且亷即克底績此河告竣則黄河亦可倣此修¶
　之朕御小舟入郎城等淀淤淺之處徧視之則河之當¶
　移柳岔也益無疑矣郎城之河全被沙淤墊髙至來年¶
<pb:KR2f0005_WYG_035-12a>¶
　可耕為田而欲於此處出水直強之耳水口所關重大¶
　若非親臨目擊可輕斷乎至治河大臣畏縮不前反再¶
　三陳奏以為不可行者今復何辭又¶
諭曰郎城之遥隄甚有用清水渾水俱以此當之新河開¶
　畢著即修築南北兩岸遥隄完工之後交地方官各自¶
　分守稍有損壊處用民夫補修著傳諭直隸巡撫李光¶
　地朕將於四月來臨不時遣人察視爾等敬慎無忽¶
　　　四月庚辰¶
<pb:KR2f0005_WYG_035-12b>¶
上巡視永定河隄¶
諭大學士等曰朕前者到此曾指示挑濬河灣令其下樁¶
　今日觀河水已涸乗此水涸之時易於成功其徑直挑¶
　濬處須令寬濶即以所挑之土培築隄岸甚為有益見¶
　無雨水二十日可以告竣目今東作方興夫役難於驟¶
　僱八旗並包衣屬下毎佐領派䕶軍驍騎各二名步軍¶
　共一千令其挑濬凡人員廢官有願濬河効力者亦令¶
　前往¶
<pb:KR2f0005_WYG_035-13a>¶
　　　康熈四十年辛巳四月戊寅¶
上巡閲竹絡壩河道¶
諭直隸巡撫李光地等曰莽牛河岀水之口亦宜下埽防¶
　之隆冬冰結之時莽牛河口著照常開洩清水流於冰¶
　下則水為冰所逼向下衝刷河底自然愈深又¶
閲新修石隄諭曰朕修此石隄特欲其堅而更堅之意如¶
　此則河水斷不復歸舊河此地黎民亦可安枕矣又¶
閲竹絡壩迤東河道大灣諭曰此地正當頂衝甚為危險¶
<pb:KR2f0005_WYG_035-13b>¶
　見今此處續修石隄尚未興工著速取南方運來杉木¶
　即下排樁及埽堅固修築又¶
諭曰觀新挑河道水流既直出柳岔口亦順河岸較前甚¶
　髙而河亦深此皆被莽牛河水衝刷之故閲其地勢南¶
　岸最為要緊故將應行堅修諸處詳行指示爾等勿謂¶
　其已成而遂忽之¶
　　　(附/)水利¶
　　　康熈二十六年丁卯十月壬戌大學士等議覆河¶
<pb:KR2f0005_WYG_035-14a>¶
　　　道總督靳輔疏言於髙家堰之外再築重隄停止¶
　　　丁溪等處工程應如所請¶
上曰朕今挑濬此河原欲有益七州縣生民靳輔疏稱髙¶
　家堰等處築隄以為屯田可獲百餘萬錢糧朕從利益¶
　民生起見非為錢糧也若止為錢糧起見則不必蠲免¶
　江南陜西應徴六百餘萬矣此挑河關係緊要著戸部¶
　尚書佛倫吏部侍郎熊一瀟給事中達竒納趙吉士㑹¶
　同江南總督總漕確勘議奏¶
<pb:KR2f0005_WYG_035-14b>¶
　　　康熈三十九年庚辰九月庚戌福建道御史劉珩¶
　　　疏言直隸永平真定等府田地應令巡撫李光地¶
　　　視其近河之處引水入田耕種¶
上諭大學士等曰水田之利朕所洞悉已交李光地見令¶
　引水耕種水利一興田苗不憂旱澇嵗必有秋其利無¶
　窮但不可太驟耳今若竟定一例諸處剋期齊舉該部¶
　復行催查則事必至於難行矣亦惟興作之後百姓知¶
　其有益自然鼓舞各相效法於是因地制宜設法行之¶
<pb:KR2f0005_WYG_035-15a>¶
　事必有成今觀此處亦不必開池惟如寕夏水田開濬¶
　溝渠潦則撤田中之水自渠岀之旱則放渠之水引入¶
　田中災荒總可無虞矣¶
　　　康熈四十五年丙戌三月壬戌大學士等議覆直¶
　　　隸巡撫趙宏燮疏請開墾水田應准行¶
上曰此處水田不比江南與寧夏澤州等處水田約畧相¶
　似大都俱恃開溝以引河水今直隸河道處處俱通若¶
　開通三河縣河亦可直抵薊州昔開䕶城河甚有利益¶
<pb:KR2f0005_WYG_035-15b>¶
　今朕又欲挑濬清河此河一開於右翼人衆亦大有利¶
　益矣¶
　　　康熈四十六年丁亥十一月乙亥¶
上命江南浙江兩省在京官員齊集乾清門外¶
召大學士張玉書等入諭之曰朕在宫中無刻不以民間¶
　疾苦為念恐遇旱澇必思豫防至巡幸各省於風俗民¶
　情無不諮詢即物性土宜皆親加詳考今嵗南巡江浙¶
　見天氣乆晴所經河渠港蕩之水比舊已淺即慮夏間¶
<pb:KR2f0005_WYG_035-16a>¶
或有亢暘之患是時麥秋雖見豐稔然南方二麥用以¶
為麯糵者多不似北方專需麥食南方惟頼稻米北方¶
不獨種稻兼種黍稷粱粟此水上異宜不可强也且江¶
浙地卑下不雨則蒸濕人不能堪有雨則凉燥人皆清¶
爽雖稱水郷然水溢易洩澇嵗為患尚淺旱嵗為患甚¶
劇若北方則經月不雨亦無礙南方夏秋間經旬不雨¶
則田皆坼裂禾苗漸槁矣故喜雨亭記云十日不雨則¶
無禾也江浙農功全資灌溉今見其河渠港蕩比舊已¶
<pb:KR2f0005_WYG_035-16b>¶
淺者皆由素無瀦蓄故雨澤偶愆瀕河低田猶可戽水¶
濟用髙燥之地力無所施往往三農坐困朕兹為民生¶
再三籌畫永遠之計無如興水利建閘座蓄水灌田之¶
為善也江南之蘇松常鎮及浙江之杭嘉湖諸郡所屬¶
州縣或近太湖或通潮汐所有河渠水口宜酌建閘座¶
平時閉閘蓄水遇旱則開閘放水其支河港蕩淤塞者¶
竝加疏濬引水四達仍行建閘多蓄一二尺之水即可¶
灌一二尺之髙田多蓄四五尺之水即可灌四五尺之¶
<pb:KR2f0005_WYG_035-17a>¶
　髙田行之永遠庻髙下田畆無憂旱澇矣朕特念江浙¶
　財賦重地小民粒食所資故欲講求經乆之䇿著該部¶
　速行文兩省督撫將各州縣河渠宜建閘蓄水之處通¶
　行確查明晰具奏以朕度之建閘之費不過四五十萬¶
　兩且南方地畆見有定數而戸口漸增偶遇嵗歉艱食¶
　可虞若發帑建閘使貧民資傭工度日餬口亦善策也¶
　¶
　¶
<pb:KR2f0005_WYG_035-17b>¶
　¶
　¶
　¶
　¶
　¶
　¶
大清聖祖合天𢎞運文武睿哲恭儉寛裕孝敬誠信中和¶
功徳大成仁皇帝聖訓卷三十五¶
